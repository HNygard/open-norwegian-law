{
    "lawId": "LOV-2007-06-29-44",
    "lawName": "Lov om Folketrygdfondet",
    "shortName": "Folketrygdfondloven",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Formål",
                    "sections": [
                        "Folketrygdfondet skal i eget navn forvalte motverdien av kapitalinnskuddet Statens pensjonsfond – Norge på oppdrag fra departementet, jf. lov 21. desember 2005 om Statens pensjonsfond § 2. Folketrygdfondet skal også utføre andre forvalteroppgaver som departementet tillegger Folketrygdfondet."
                    ]
                },
                {
                    "name": "§ 2",
                    "title": "Eier",
                    "sections": [
                        "Folketrygdfondet eies av staten alene."
                    ]
                },
                {
                    "name": "§ 3",
                    "title": "Partsstilling",
                    "sections": [
                        "Folketrygdfondet er et eget rettssubjekt."
                    ]
                },
                {
                    "name": "§ 4",
                    "title": "Vedtekter",
                    "sections": [
                        "Folketrygdfondet skal ha vedtekter som fastsettes av departementet."
                    ]
                },
                {
                    "name": "§ 5",
                    "title": "Registrering i Foretaksregisteret",
                    "sections": [
                        "Folketrygdfondet skal registreres i Foretaksregisteret."
                    ]
                },
                {
                    "name": "§ 6",
                    "title": "Forholdet til annen lovgivning",
                    "sections": [
                        "Forvaltningsloven gjelder ikke for Folketrygdfondet. Forvaltningslovens regler om inhabilitet og taushetsplikt gjelder likevel for Folketrygdfondets tillitsvalgte, ansatte og andre som utfører tjeneste eller arbeid for Folketrygdfondet. Taushetsplikt gjelder ikke overfor departementet.",
                        "Folketrygdfondet regnes som offentlig organ etter lov 4. desember 1992 nr. 126 om arkiv § 2 bokstav g."
                    ]
                },
                {
                    "name": "§ 7",
                    "title": "Statens egenkapitalinnskudd og ansvar",
                    "sections": [
                        "Staten skal ved opprettelsen av Folketrygdfondet gjøre et egenkapitalinnskudd. Endringer av innskuddet og anvendelse av overskudd på innskuddet kan vedtas av departementet.",
                        "Staten hefter ikke for Folketrygdfondets forpliktelser."
                    ]
                },
                {
                    "name": "§ 8",
                    "title": "Styret",
                    "sections": [
                        "Folketrygdfondet skal ha et styre bestående av ni medlemmer, som med personlige varamedlemmer oppnevnes av Kongen for fire år om gangen, inntil regnskapet er avsluttet for det fjerde året etter oppnevningen.",
                        "Ved behandling av administrative saker suppleres styret med ytterligere ett styremedlem og én observatør som velges av og blant de ansatte.",
                        "Styremedlemmer og varamedlemmer kan tre tilbake før tjenestetiden er ute med rimelig forhåndsvarsel til departementet.",
                        "Dersom styremedlemmer eller varamedlemmer fratrer eller dør i løpet av den tid de er oppnevnt for, skal nytt medlem eller varamedlem oppnevnes for den gjenstående tid.",
                        "Kongen utpeker lederen for styret. Styret velger nestlederen blant sine medlemmer.",
                        "Styremedlemmer og varamedlemmer skal ha godtgjøring som fastsettes av departementet.",
                        "Aksjeloven § 20-6 gjelder tilsvarende for Folketrygdfondet."
                    ]
                },
                {
                    "name": "§ 9",
                    "title": "Styrets ledelse og tilsynsansvar",
                    "sections": [
                        "Forvaltningen av Folketrygdfondet hører under styret.",
                        "Styret skal sørge for forsvarlig organisering av virksomheten. Styret skal holde seg orientert om Folketrygdfondets virksomhet og plikter å påse at virksomheten, herunder regnskap og formuesforvaltning, er gjenstand for betryggende kontroll.",
                        "Styret skal føre tilsyn med administrasjonens ledelse av Folketrygdfondet og virksomheten for øvrig.",
                        "Aksjeloven § 6-17 gjelder tilsvarende for styret i Folketrygdfondet."
                    ]
                },
                {
                    "name": "§ 10",
                    "title": "Administrerende direktør",
                    "sections": [
                        "Administrerende direktør i Folketrygdfondet tilsettes av styret. Administrerende direktørs godtgjøring og pensjon fastsettes av styret med orientering til departementet.",
                        "Administrerende direktør står for den daglige ledelse av Folketrygdfondets virksomhet og skal følge de retningslinjer og pålegg som styret har gitt.",
                        "Den daglige ledelse omfatter ikke saker som er av uvanlig art eller stor betydning.",
                        "Administrerende direktør skal sørge for at Folketrygdfondets regnskap oppfyller kravene som følger av § 12 i denne lov og at formuesforvaltningen er ordnet på betryggende måte.",
                        "Aksjeloven § 6-17 gjelder tilsvarende for administrerende direktør i Folketrygdfondet."
                    ]
                },
                {
                    "name": "§ 11",
                    "title": "Representasjon utad",
                    "sections": [
                        "Styret representerer Folketrygdfondet utad og tegner dets firma.",
                        "Styret kan gi styremedlemmer eller administrerende direktør rett til å tegne Folketrygdfondets firma. Slik fullmakt kan fastsettes i vedtektene, som også kan begrense styrets myndighet til å gi rett til å tegne Folketrygdfondets firma.",
                        "Administrerende direktør representerer Folketrygdfondet utad i saker som faller innenfor hans eller hennes myndighet etter § 10 i denne lov.",
                        "Har noen som representerer Folketrygdfondet utad ved handling på vegne av Folketrygdfondet overskredet sin myndighet, er handlingen ikke bindende for Folketrygdfondet dersom medkontrahenten innså eller burde innse at myndigheten er overskredet og det derfor ville stride mot redelighet å gjøre rett etter handlingen gjeldende."
                    ]
                },
                {
                    "name": "§ 12",
                    "title": "Årsregnskap og årsberetning",
                    "sections": [
                        "Folketrygdfondet er regnskapspliktig etter regnskapsloven og bokføringspliktig etter bokføringsloven. Departementet kan i forskrift utfylle eller fravike bestemmelser i regnskapsloven for Folketrygdfondet.",
                        "Årsregnskap og årsberetning godkjennes av departementet og meddeles Stortinget."
                    ]
                },
                {
                    "name": "§ 13",
                    "title": "Revisjon",
                    "sections": [
                        "Folketrygdfondet skal ha revisor som velges av departementet. Departementet kan i forskrift fastsette bestemmelser om revisjon.",
                        "Revisors godtgjøring skal godkjennes av departementet.",
                        "Styret skal utpeke Folketrygdfondets internrevisjon. Styret skal hvert år godkjenne internrevisjonens ressurser og planer. Internrevisjonen rapporterer til styret."
                    ]
                },
                {
                    "name": "§ 14",
                    "title": "Riksrevisjonens kontroll",
                    "sections": [
                        "Riksrevisjonen fører kontroll med forvaltningen av statens interesser og kan foreta undersøkelser i Folketrygdfondet etter lov 7. mai 2004 nr. 21 om Riksrevisjonen og instruks fastsatt av Stortinget."
                    ]
                },
                {
                    "name": "§ 15",
                    "title": "Utfyllende regler",
                    "sections": [
                        "Departementet kan i forskrift fastsette nærmere regler for Folketrygdfondet."
                    ]
                },
                {
                    "name": "§ 16",
                    "title": "Ikrafttredelse og endringer i andre lover",
                    "sections": [
                        "Loven trer i kraft fra den tid Kongen bestemmer.",
                        "Fra den tid loven trer i kraft, gjøres følgende endringer i andre lover:",
                        "1. I lov 26. mars 1999 nr. 14 om skatt av formue og inntekt (skatteloven) gjøres følgende endringer:",
                        "§ 2-30 nr. (1) bokstav e nr. 7 skal lyde:",
                        "7.Folketrygdfondet",
                        "§ 2-30 nr. (1) bokstav f skal lyde:",
                        "f.folketrygden",
                        "2. I lov 21. desember 2005 nr. 123 om Statens pensjonsfond oppheves § 7 annet punktum."
                    ]
                },
                {
                    "name": "§ 17",
                    "title": "Overgangsbestemmelser",
                    "sections": [
                        "Overføring til det selvstendige rettssubjektet Folketrygdfondet av forpliktelser knyttet til forvaltningsorganet Folketrygdfondet har frigjørende virkning for staten. Fordringshavere og andre rettighetshavere kan ikke motsette seg overføringen eller gjøre gjeldende at overføringen utgjør en bortfallsgrunn for rettsforholdet.",
                        "Lov 4. mars 1983 nr. 3 om statens tjenestemenn m.m. (tjenestemannsloven) § 13 nr. 2-6 om fortrinnsrett til annen statsstilling og ventelønn, skal fortsatt gjelde for arbeidstakere i forvaltningsorganet Folketrygdfondet som blir sagt opp av grunn som nevnt i tjenestemannsloven § 13 nr. 1 bokstav a, b og c, og som var omfattet av disse reglene før lovens ikrafttredelse. Fortrinnsretten til annen statsstilling og retten til ventelønn etter forrige punktum opphører tre år etter lovens ikrafttredelse.",
                        "Øvrige overgangsbestemmelser fastsettes av Kongen."
                    ]
                }
            ]
        }
    ]
}
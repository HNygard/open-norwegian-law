{
    "lawId": "LOV-2007-02-16-9",
    "lawName": "Lov om skipssikkerhet (skipssikkerhetsloven)",
    "shortName": "Skipssikkerhetsloven",
    "authorityDescription": "Ot.prp.nr.87 (2005–2006), Innst.O.nr.35 (2006–2007) og Besl.O.nr.54 (2006–2007). Odels- og lagtingsvedtak hhv. 1. og 8. februar 2007. Fremmet av Nærings- og handelsdepartementet.\nFølgende lover oppheves:\n1\tLov 9. juni 1903 nr. 7 om Statskontrol med Skibes Sjødygtighed m.v.\n2\tLov 19. juni 1964 nr. 20 om måling av fartøyer.\n3\tLov 17. juni 1966 nr. 2 om luftputefartøyer.\n4\tLov 18. juni 1971 nr. 90 om mønstring av arbeidstakere på skip m.v.\n5\tLov 3. juni 1977 nr. 50 om arbeidstiden og hviletiden på skip.\n6\tLov 5. juni 1981 nr. 42 om sertifikatpliktige stillinger på norske skip, borefartøy og andre flyttbare innretninger i sjøen (Sertifiseringsloven).\nEndringer i følgende lover:\n1\tAlmindelig borgerlig Straffelov av 22. mai 1902 nr. 10.\n2\tLov 21. mai 1971 nr. 47 om brannfarlige varer samt væsker og gasser under trykk (gjelder bare for Svalbard).\n3\tLov 14. juni 1974 nr. 39 om eksplosive varer (gjelder bare for Svalbard).\n4\tSjømannslov 30. mai 1975 nr. 18.\n5\tLov 13. mars 1981 nr. 6 om vern mot forurensninger og om avfall (Forurensningsloven).\n6\tLov 22. mai 1981 nr. 25 om rettergangsmåten i straffesaker (Straffeprosessloven).\n7\tLov 12. juni 1987 nr. 48 om norsk internasjonalt skipsregister.\n8\tLov 24. juni 1994 nr. 39 om sjøfarten (sjøloven).\n9\tLov 13. juni 1997 nr. 42 om Kystvakten (Kystvaktloven).\n10\tLov 26. juni 1998 nr. 47 om fritids- og småbåter.\n11\tLov 21. juni 2002 nr. 45 om yrkestransport med motorvogn og fartøy (yrkestransportlova).",
    "chapters": [
        {
            "name": "Kapittel 1 Innledende bestemmelser",
            "paragraphs": [
                {
                    "name": "§ 1",
                    "title": "Lovens formål",
                    "sections": [
                        "Loven skal trygge liv og helse, miljø og materielle verdier ved å legge til rette for god skipssikkerhet og sikkerhetsstyring, herunder hindre forurensning fra skip, sikre et godt arbeidsmiljø og trygge arbeidsforhold om bord på skip, samt et godt og tidsmessig tilsyn."
                    ]
                },
                {
                    "name": "§ 2",
                    "title": "Lovens saklige virkeområde",
                    "sections": [
                        "Loven får anvendelse for norske og utenlandske skip. For skip under 24 meter største lengde som brukes utenfor næringsvirksomhet, gjelder loven likevel ikke.",
                        "Kongen kan gi forskrift om at loven i tillegg til skip som nevnt i første ledd, også skal gjelde for:\na)\tboreplattformer og andre flyttbare innretninger for undersøkelse etter, utnyttelse, lagring eller transport av undersjøiske naturforekomster samt flyttbare innretninger til hjelp for slik virksomhet,\nb)\tflytekran, mudderapparat og lignende flytende innretninger,\nc)\tskip som nevnt i første ledd annet punktum hvor noen har sitt arbeid om bord.",
                        "Kongen kan også gi forskrift om at loven helt eller delvis ikke skal gjelde for:\na)\tskip under 24 meter største lengde,\nb)\tskip som kan føre inntil tolv passasjerer,\nc)\tspesialskip,\nd)\tskip som utelukkende benyttes på elver og innsjøer,\ne)\tskip som er vernet,\nf)\tskip som tilhører Forsvaret eller som benyttes i dets tjeneste,\ng)\tandre statlige skip som brukes utenfor næringsvirksomhet,\nh)\tutenlandske skip.",
                        "Kongen kan for skip som nevnt i tredje ledd, gi særlige regler om sikkerhetsstyring, sikkerhet, miljø, sikkerhets- og terrorberedskap og tilsyn samt forvaltningstiltak og administrative sanksjoner som fraviker reglene i loven her."
                    ]
                },
                {
                    "name": "§ 3",
                    "title": "Lovens geografiske virkeområde",
                    "sections": [
                        "Loven gjelder for norske skip uansett hvor de befinner seg.",
                        "Med de begrensninger som følger av folkeretten, gjelder loven for utenlandske skip:\na)\ti Norges territorialfarvann, herunder ved Svalbard og Jan Mayen,\nb)\ti Norges økonomiske sone,\nc)\tpå norsk kontinentalsokkel.",
                        "Kongen kan gi forskrift om lovens anvendelse på utenlandske skip også utenfor områdene nevnt i annet ledd, så langt folkeretten tillater det."
                    ]
                }
            ]
        },
        {
            "name": "Kapittel 2 Rederiets plikter. Sikkerhetsstyring",
            "paragraphs": [
                {
                    "name": "§ 4",
                    "title": "Rederiet",
                    "sections": [
                        "Med rederiet menes den som i det sikkerhetsstyringssertifikatet som skipet skal ha etter bestemmelser gitt i eller i medhold av § 7, jf. § 5 i denne loven, er opplyst å være driftsansvarlig selskap.",
                        "Dersom det for skipet ikke gjelder krav om sikkerhetsstyringssertifikat som nevnt i første ledd, eller sikkerhetsstyringssertifikatet er blitt ugyldig eller er trukket tilbake, regnes skipets eier som rederiet. Er skipet registrert, regnes den registrerte eieren som skipets eier. Dersom skipets eier i tilfelle som nevnt i første punktum har innsendt dokumentasjon i henhold til § 5 med samtykke fra den driftsansvarlige eller byggeansvarlige, skal vedkommende anses som rederi etter denne loven.",
                        "Annet ledd gjelder tilsvarende dersom den som er opplyst å være driftsansvarlig selskap i skipets sikkerhetsstyringssertifikat, ikke eksisterer.",
                        "Departementet kan gi forskrifter om hvem som skal anses som «rederi» etter reglene i første til tredje ledd."
                    ]
                },
                {
                    "name": "§ 5",
                    "title": "Plikt til innsendelse av opplysninger",
                    "sections": [
                        "Dersom skipets eier overlater ansvaret for driften av skipet til en annen, skal det opplyses om navnet på den driftsansvarlige og gis andre nødvendige opplysninger til den departementet bestemmer. Den driftsansvarlige skal få en bekreftelse på at opplysningene er mottatt og fullstendige. Første og annet punktum gjelder tilsvarende under byggingen av skipet dersom skipets eier overlater ansvaret for byggingen av skipet til en annen.",
                        "Departementet kan gi forskrifter med nærmere bestemmelser om plikten til å gi opplysninger etter første ledd."
                    ]
                },
                {
                    "name": "§ 6",
                    "title": "Rederiets alminnelige plikter",
                    "sections": [
                        "Rederiet har en overordnet plikt til å påse at byggingen og driften av skipet skjer i samsvar med reglene gitt i eller i medhold av denne loven, herunder at skipsføreren og andre som har sitt arbeid om bord, etterlever regelverket.",
                        "Rederiet skal sørge for at lovens krav oppfylles, bortsett fra i tilfelle der skipsføreren i loven er gitt en selvstendig plikt til å sørge for dette. Rederiet skal sørge for at forholdene legges til rette for at alle de som har sitt arbeid om bord, har mulighet for å oppfylle sine forpliktelser etter loven.",
                        "Departementet kan gi forskrifter med nærmere bestemmelser om rederiets plikter etter denne bestemmelsen."
                    ]
                },
                {
                    "name": "§ 7",
                    "title": "Rederiets plikt til å etablere, gjennomføre og videreutvikle sikkerhetsstyringssystem",
                    "sections": [
                        "Rederiet skal sørge for å etablere, gjennomføre og videreutvikle et dokumenterbart og verifiserbart sikkerhetsstyringssystem i rederiets organisasjon og på det enkelte skip, for å kartlegge og kontrollere risiko samt sikre etterlevelse av krav fastsatt i eller i medhold av lov eller i sikkerhetsstyringssystemet selv. Sikkerhetsstyringssystemets innhold, omfang og dokumentasjon skal være tilpasset behovet til rederiet og den aktiviteten det driver.",
                        "Rederiet skal sørge for at skipsføreren og andre som har sitt arbeid om bord, får anledning til å medvirke ved etableringen, gjennomføringen og videreutviklingen av sikkerhetsstyringssystemet.",
                        "Departementet kan gi nærmere forskrifter om kravene til sikkerhetsstyringssystem, herunder om:\na)\tinnhold, omfang og dokumentasjon,\nb)\tsikkerhetsstyringssertifikater for skip,\nc)\tgodkjenningsbevis for sikkerhetsstyring for rederier,\nd)\tadgang til å fravike kravet til sikkerhetsstyringssystem for visse skip og adgang til å fravike første og annet ledd når dette er nødvendig som følge av gjennomføring av EØS-avtalen."
                    ]
                },
                {
                    "name": "§ 8",
                    "title": "Medvirkningsplikt for skipsføreren og andre som har sitt arbeid om bord",
                    "sections": [
                        "Skipsføreren skal medvirke ved etableringen, gjennomføringen og videreutviklingen av sikkerhetsstyringssystem etter § 7, og skal videre medvirke til at sikkerhetsstyringssystemet blir fulgt om bord og fungerer etter sin hensikt.",
                        "Andre som har sitt arbeid om bord, skal så langt dette følger av vedkommendes stilling, medvirke til at sikkerhetsstyringssystemet blir fulgt om bord.",
                        "Departementet kan gi forskrifter om medvirkningsplikten, herunder adgang til å fravike første og annet ledd når dette er nødvendig som følge av gjennomføring av EØS-avtalen."
                    ]
                }
            ]
        },
        {
            "name": "Kapittel 3 Teknisk og operativ sikkerhet",
            "paragraphs": [
                {
                    "name": "§ 9",
                    "title": "Teknisk sikkerhet",
                    "sections": [
                        "Et skip skal være prosjektert, bygget og utrustet på en slik måte at det ut fra skipets formål og fartsområde gir betryggende sikkerhet for liv og helse, miljø og materielle verdier.",
                        "Departementet kan gi forskrifter om hvordan skip skal være prosjektert, bygget og utrustet for å tilfredsstille kravene etter første ledd, herunder om:\na)\tskrogstyrke og vanntett integritet,\nb)\tstabilitet og flyteevne,\nc)\tmaskineri og elektriske installasjoner,\nd)\tbrannsikring,\ne)\tnavigasjonsutstyr,\nf)\tkommunikasjonsutstyr,\ng)\tredningsmidler."
                    ]
                },
                {
                    "name": "§ 10",
                    "title": "Måling av skip",
                    "sections": [
                        "Et skip skal måles og være utstyrt med målebrev.",
                        "Departementet kan gi forskrifter om måling, herunder om:\na)\thvilke skip som er målepliktige,\nb)\tommåling,\nc)\thvem som skal forestå målingen,\nd)\tmålebrevet og annen dokumentasjon vedrørende måling,\ne)\tanerkjennelse av utenlandske målebrev."
                    ]
                },
                {
                    "name": "§ 11",
                    "title": "Drift og vedlikehold",
                    "sections": [
                        "Et skip skal drives og vedlikeholdes på en slik måte at det ut fra skipets formål og det fartsområdet det er bestemt for, gir betryggende sikkerhet for liv og helse, miljø og materielle verdier.",
                        "Departementet kan gi forskrifter med nærmere bestemmelser om hvordan et skip skal drives og vedlikeholdes for å tilfredsstille kravene i første ledd."
                    ]
                },
                {
                    "name": "§ 12",
                    "title": "Last og ballast",
                    "sections": [
                        "Et skip skal være lastet eller ballastet på en slik måte at stabiliteten og flyteevnen ikke settes i fare, og slik at sikkerheten for liv og helse, miljø og materielle verdier ikke trues på annen måte. Departementet kan gi forskrifter med nærmere bestemmelser om last og ballast, herunder om farlig last, sikring av last, fribord og lastemerker.",
                        "Lasting og lossing skal skje på en slik måte at sikkerheten for liv og helse, miljø og materielle verdier ikke trues. Departementet kan gi forskrifter om lasting og lossing, herunder om laste- og losseinnretninger."
                    ]
                },
                {
                    "name": "§ 13",
                    "title": "Sertifikater",
                    "sections": [
                        "Departementet kan i forskrift stille krav om at skipet skal ha sertifikater utstedt av tilsynsmyndigheten eller den departementet bestemmer, som dokumentasjon på at skipet på utstedelsestidspunktet tilfredsstiller krav fastsatt i eller i medhold av loven.",
                        "Sertifikater kan inneholde særskilte vilkår, og skal til enhver tid være tilgjengelig om bord.",
                        "Departementet kan gi forskrift om krav til sertifikater, herunder om:\na)\thvilke sertifikater et skip skal være utstyrt med,\nb)\tutstedelse, gyldighet og vilkår,\nc)\tadgang til å fravike kravene i første og annet ledd,\nd)\tanerkjennelse av utenlandske sertifikater."
                    ]
                },
                {
                    "name": "§ 14",
                    "title": "Navigering",
                    "sections": [
                        "Et skip skal navigeres slik at det ikke oppstår fare for liv og helse, miljø eller materielle verdier.",
                        "Departementet kan gi forskrift om krav til sikker navigering, herunder om:\na)\tsjøveisregler,\nb)\tbruk av navigasjonshjelpemidler,\nc)\tskipsbøker samt andre skipspapirer,\nd)\ttiltak hvor skipet eller et annet skip er i havsnød,\ne)\ttiltak for å trygge skipet under krig, krigsfare og lignende forhold."
                    ]
                },
                {
                    "name": "§ 15",
                    "title": "Bemanning og vakthold",
                    "sections": [
                        "Et skip skal være bemannet på en sikkerhetsmessig forsvarlig måte.",
                        "Vaktholdet om bord skal være tilstrekkelig til å opprettholde sikker navigering og andre sikkerhets- og driftsfunksjoner.",
                        "Departementet kan gi nærmere forskrift om kravene til bemanning og vakthold."
                    ]
                },
                {
                    "name": "§ 16",
                    "title": "Kvalifikasjonskrav og personlige sertifikater",
                    "sections": [
                        "Den som har sitt arbeid om bord, må ha de kvalifikasjoner og eventuelle sertifikater som kreves for den aktuelle stillingen eller det arbeidet som skal utføres. Sertifikatet skal vise at de nødvendige kravene var oppfylt ved sertifikatets utstedelse, herunder krav til alder, tjeneste, helsetilstand, utdanning, språk og opplæring for stillingen.",
                        "Departementet kan gi forskrifter med nærmere bestemmelser om sertifikatpliktige stillinger og om kvalifikasjoner, herunder om:\na)\tutstedelse og gradering av sertifikater,\nb)\tnødvendig dokumentasjon,\nc)\tanerkjennelse av utenlandske sertifikater,\nd)\tkvalifikasjonskontroll,\ne)\tadgang til å inndra sertifikater,\nf)\tadgang til å fravike kravene etter første ledd,\ng)\tmønstring."
                    ]
                },
                {
                    "name": "§ 17",
                    "title": "Helsekrav",
                    "sections": [
                        "Den som har sitt arbeid om bord, må være fysisk og psykisk skikket til tjenesten og ikke utgjøre en fare for andre om bord. Vedkommende skal legge frem helseerklæring som viser at vilkårene i første punktum er oppfylt, og har plikt til å la seg undersøke av lege når skipsføreren finner grunn til å kreve det.",
                        "Departementet kan gi nærmere forskrift om kravene i første ledd til fysisk og psykisk skikkethet, helseerklæring og legeundersøkelser, herunder om:\na)\tminimumskrav til helse, syn og hørsel for ulike stillinger,\nb)\thelseerklæring,\nc)\tgodkjenning av leger,\nd)\tklagenemnd,\ne)\tinnberetning av yrkesskader og yrkessykdommer,\nf)\tadgang til å fravike kravene etter første ledd."
                    ]
                },
                {
                    "name": "§ 18",
                    "title": "Minstealder",
                    "sections": [
                        "Den som har sitt arbeid om bord må ha fylt 16 år. Departementet kan gi forskrift om minstealder, herunder om:\na)\thøyere minstealder for visse fartsområder, skip og stillinger,\nb)\tsærskilte vilkår for at personer mellom 16 og 18 år kan tjenestegjøre om bord, og særlige vernetiltak for disse,\nc)\tadgang til å fravike kravene etter første ledd."
                    ]
                },
                {
                    "name": "§ 19",
                    "title": "Skipsførerens plikter etter dette kapitlet",
                    "sections": [
                        "Skipsføreren skal sørge for at:\na)\tskipet er lastet og ballastet på en sikkerhetsmessig forsvarlig måte og at lasting og lossing av skipet skjer på en sikker måte, jf. § 12, sjølovens § 131 første ledd og forskrifter gitt i medhold av bestemmelsene,\nb)\tnavigeringen av skipet og føringen av skipsbøker skjer i henhold til § 14, jf. sjøloven §§ 132 og 133 og forskrifter gitt i medhold av bestemmelsene,\nc)\tvaktholdet om bord er sikkerhetsmessig forsvarlig, jf. § 15 annet ledd og forskrifter gitt i medhold av bestemmelsen,\nd)\tandre som har sitt arbeid om bord ved tiltredelsen eller ved tildelingen av arbeidsoppgaver får nødvendig kunnskap om skipet, om sine plikter, om grunnleggende miljø- og sikkerhetsbestemmelser og om tiltak ved en sjøulykke.",
                        "Skipsføreren skal medvirke til at:\na)\tdriften og vedlikeholdet av skipet til enhver tid er sikkerhetsmessig forsvarlig, jf. § 11 og forskrifter gitt i medhold av bestemmelsen,\nb)\tskipet har de sertifikatene som kreves, jf. § 13 og forskrifter gitt i medhold av bestemmelsen,\nc)\tbemanningen av skipet er sikkerhetsmessig forsvarlig, jf. § 15 første ledd og sjøloven § 131 første ledd, samt forskrifter gitt i medhold av bestemmelsene,\nd)\tvedkommende selv og andre som har sitt arbeid om bord er behørig kvalifisert og har gyldig helseerklæring, jf. § 16 og § 17 og forskrifter gitt i medhold av bestemmelsene.",
                        "Departementet kan gi nærmere forskrift om kravene som i første og annet ledd stilles til skipsføreren."
                    ]
                },
                {
                    "name": "§ 20",
                    "title": "Plikter etter dette kapitlet for andre som har sitt arbeid om bord",
                    "sections": [
                        "Andre som har sitt arbeid om bord, skal så langt dette følger av vedkommendes stilling, medvirke til at:\na)\tdriften og vedlikeholdet av skipet til enhver tid er sikkerhetsmessig forsvarlig, jf. § 11 og forskrifter gitt i medhold av bestemmelsen,\nb)\tskipet er lastet eller ballastet på en sikkerhetsmessig forsvarlig måte og at lasting og lossing av skipet skjer på en sikker måte, jf. § 12 og forskrifter gitt i medhold av bestemmelsen,\nc)\tnavigeringen av skipet skjer på en sikker måte og at føring av skipsbøker skjer på korrekt måte, jf. § 14 og forskrifter gitt i medhold av bestemmelsen,\nd)\tvaktholdet om bord er sikkerhetsmessig forsvarlig, jf. § 15 annet ledd og forskrifter gitt i medhold av bestemmelsen,\ne)\tvedkommende selv er behørig kvalifisert og har gyldig helseerklæring, jf. § 16 og § 17 og forskrifter gitt i medhold av bestemmelsene.",
                        "Departementet kan gi nærmere forskrift om kravene i første ledd til andre som har sitt arbeid om bord."
                    ]
                }
            ]
        },
        {
            "name": "Kapittel 4 Personlig sikkerhet",
            "paragraphs": [
                {
                    "name": "§ 21",
                    "title": "Sikkerhetsinnretninger og utstyr",
                    "sections": [
                        "Et skip skal ha nødvendige innretninger og utstyr og det skal treffes slike sikkerhetstiltak og andre forholdsregler som er nødvendige for å unngå eller redusere fare for liv og helse for dem som har sitt arbeid om bord.",
                        "Departementet kan gi nærmere forskrift om kravene i første ledd, herunder om:\na)\tlysforhold,\nb)\tklima,\nc)\tforurensning,\nd)\tfysiske faktorer,\ne)\trømningsveier,\nf)\tverne- og sikkerhetsinnretninger."
                    ]
                },
                {
                    "name": "§ 22",
                    "title": "Tilrettelegging og utføring av arbeidet om bord",
                    "sections": [
                        "Arbeidet om bord skal tilrettelegges og utføres slik at hensynet til liv og helse og til et psykososialt arbeidsmiljø blir ivaretatt på en god og hensiktsmessig måte. Ved tilretteleggingen skal det tas hensyn til den enkeltes forutsetninger for å kunne utføre arbeidet på en måte som er sikkerhetsmessig forsvarlig.",
                        "Departementet kan gi forskrifter med nærmere bestemmelser om de kravene som stilles etter første ledd for å unngå eller redusere farer forbundet med arbeidet, herunder om:\na)\tkartlegging av farene og iverksettelse av hensiktsmessige tiltak,\nb)\tnødvendige tiltak til opplæring og øvelse samt instruksjon av dem som har sitt arbeid om bord,\nc)\ttilgjengelighet av hensiktsmessig sikkerhets- og verneutstyr,\nd)\tplikt til å informere og drøfte farer forbundet med arbeidet og sikkerheten med dem som har sitt arbeid om bord."
                    ]
                },
                {
                    "name": "§ 23",
                    "title": "Arbeidstid",
                    "sections": [
                        "Den alminnelige arbeidstiden skal være 8 timer i døgnet, med ett døgns hvile i hver uke og hvile på offentlige fridager.",
                        "Departementet kan gi forskrift om arbeidstiden, herunder om unntak fra bestemmelsene i første ledd, enten generelt eller for visse stillinger, samt om ekstraarbeid som følge av sikkerhetsmessige forhold."
                    ]
                },
                {
                    "name": "§ 24",
                    "title": "Hviletid",
                    "sections": [
                        "Hviletiden skal minst være 10 timer i løpet av en hvilken som helst periode på 24 timer, og 77 timer i løpet av hvilken som helst periode på 168 timer. Hviletiden kan deles i to perioder, hvorav en  skal være på minst 6 timer. Intervallet mellom fortløpende hvileperioder skal ikke overstige 14 timer.",
                        "For sjøfolk som går vakter, gjelder bestemmelsene i første ledd ikke ved nødssituasjoner, ved arbeid som følge av en øvelse eller ved andre overordnede driftsforhold.",
                        "Bestemmelsene i første ledd kan fravikes i bindende tariffavtale. For personer som inngår i bro- eller maskinvakt, skal fravik i tariffavtale fra bestemmelsene i første ledd være begrenset til minst 6 sammenhengende timer under forutsetning av at ingen slik reduksjon strekker seg over mer enn 48 timer og at hviletiden er på minst 70 timer i løpet av en hvilken som helst periode på 168 timer.",
                        "Departementet kan gi forskrift om hviletid, herunder om fravik fra bestemmelsene i første ledd:\na)\tpå passasjerskip med skiftordning i innenriks fart etter at de berørte sjømanns- og rederiorganisasjoner er hørt,\nb)\tpå fiske- og fangstfartøyer."
                    ]
                },
                {
                    "name": "§ 25",
                    "title": "Bo- og fritidsmiljø",
                    "sections": [
                        "De som har sitt arbeid om bord skal ha tilfredsstillende bo- og fritidsmiljø. Det skal finnes tilstrekkelig med lugarer, oppholdsrom, spiserom, rom for å tilberede mat, rom for personlig hygiene og sykerom. Alle rom skal være tilstrekkelig store, og innredet og utstyrt slik at et godt arbeidsmiljø sikres.",
                        "Departementet kan gi nærmere forskrifter om kravene i første ledd, under hensyn til hvor mange som arbeider om bord og skipets størrelse, konstruksjon, fartsområde og øvrige forhold. Departementet gir også forskrifter om krav til sertifikater vedrørende arbeids- og levevilkår på skip."
                    ]
                },
                {
                    "name": "§ 26",
                    "title": "Forpleining",
                    "sections": [
                        "De som har sitt arbeid om bord, skal få god og tilstrekkelig kost som skal være i samsvar med lov 19. desember 2003 nr. 124 om matproduksjon og mattrygghet mv. (matloven) og forskrifter gitt i medhold av loven.",
                        "Departementet kan gi nærmere forskrift om kravene i første ledd, herunder krav til proviant-, kjøle- og fryserom."
                    ]
                },
                {
                    "name": "§ 27",
                    "title": "Legemidler og behandling av syke",
                    "sections": [
                        "Et skip skal være utstyrt med legemidler og annet som er nødvendig til behandling av syke og skadede og til forebyggelse av sykdom om bord.",
                        "Syke og skadede kan i nødvendig utstrekning tas under behandling.",
                        "Departementet kan gi nærmere forskrift om kravene i første og annet ledd, herunder om hvem som kan utføre behandlingen."
                    ]
                },
                {
                    "name": "§ 28",
                    "title": "Verneombud og arbeidsmiljøutvalg",
                    "sections": [
                        "På skip skal det være organisert verne- og miljøarbeid. Det skal velges verneombud av og blant dem som har sitt arbeid om bord, og opprettes et arbeidsmiljøutvalg.",
                        "Departementet kan gi forskrift om verne- og miljøarbeid, herunder om:\na)\tverneombuds oppgaver og rettigheter,\nb)\tarbeidsmiljøutvalgets sammensetning og oppgaver,\nc)\tsamordning av verne- og miljøarbeidet,\nd)\tunntak fra bestemmelsene i første ledd for visse skip."
                    ]
                },
                {
                    "name": "§ 29",
                    "title": "Skipsførerens plikter etter dette kapitlet",
                    "sections": [
                        "Skipsføreren skal sørge for at:\na)\tarbeidet om bord er tilrettelagt slik at det kan utføres sikkerhetsmessig forsvarlig og at det psykososiale arbeidsmiljøet ivaretas, jf. § 22 og forskrifter gitt i medhold av bestemmelsen,\nb)\tden fastsatte hviletiden overholdes, jf. § 24 og forskrifter gitt i medhold av bestemmelsen.",
                        "Skipsføreren skal medvirke til at:\na)\tskipet har nødvendige innretninger og utstyr og at det er truffet nødvendige sikkerhetstiltak og andre forholdsregler for å sikre liv og helse for de som arbeider om bord, jf. § 21 og forskrifter gitt i medhold av bestemmelsen,\nb)\tbo- og fritidsmiljø og forpleining er i samsvar med §§ 25 og 26 og forskrifter gitt i medhold av bestemmelsene,\nc)\tskipet er utstyrt med nødvendige legemidler mv., jf. § 27 og forskrifter gitt i medhold av bestemmelsen,\nd)\tverne- og miljøarbeidet om bord organiseres og gjennomføres på en forsvarlig måte, jf. § 28 og forskrifter gitt i medhold av bestemmelsen.",
                        "Departementet kan gi nærmere forskrift om kravene som stilles til skipsføreren etter første og annet ledd."
                    ]
                },
                {
                    "name": "§ 30",
                    "title": "Plikter etter dette kapitlet for andre som har sitt arbeid om bord",
                    "sections": [
                        "Andre som har sitt arbeid om bord, skal så langt dette følger av vedkommendes stilling, medvirke til at:\na)\tdet treffes nødvendige sikkerhetstiltak for å sikre liv og helse for de som arbeider om bord, jf. § 21 første ledd og forskrifter gitt i medhold av bestemmelsen,\nb)\tarbeidet om bord tilrettelegges slik at det kan utføres sikkerhetsmessig forsvarlig og at det psykososiale arbeidsmiljøet ivaretas, jf. § 22 og forskrifter gitt i medhold av bestemmelsen,\nc)\tverne- og miljøarbeidet gjennomføres på en forsvarlig måte, jf. § 28 og forskrifter gitt i medhold av bestemmelsen.",
                        "Departementet kan gi forskrifter med nærmere bestemmelser om kravene i første ledd til andre som har sitt arbeid om bord."
                    ]
                }
            ]
        },
        {
            "name": "Kapittel 5 Miljømessig sikkerhet",
            "paragraphs": [
                {
                    "name": "§ 31",
                    "title": "Forbud mot forurensning",
                    "sections": [
                        "Forurensning av det ytre miljø ved utslipp eller dumping fra  skipet, eller ved forbrenning av skadelige stoffer eller på annen måte i forbindelse med driften av skipet er forbudt, med mindre annet fremgår av lov eller forskrift fastsatt med hjemmel i lov.",
                        "Forbudet mot utslipp eller dumping fastsatt i medhold av dette kapitlet gjelder ikke:\na)\tved utslipp av skadelige stoffer eller dumping som er nødvendig av hensyn til skips sikkerhet, de ombordværendes helse eller for å redde liv, eller\nb)\tved utslipp av skadelige stoffer eller dumping som skyldes skade på skip, når alle rimelige forholdsregler er tatt både før og etter uhellet for å hindre eller begrense utslippet.",
                        "Dette kapitlet og forskrifter gitt i medhold av det, kommer ikke til anvendelse på forurensning som utelukkende skyldes utforskning, utvinning og utnyttelse til sjøs av undersjøiske naturforekomster.",
                        "Departementet kan gi forskrift om hva som skal anses som:\na)\tskadelige stoffer, herunder organismer,\nb)\tutslipp,\nc)\tdumping,\nd)\tforbrenning."
                    ]
                },
                {
                    "name": "§ 32",
                    "title": "Teknisk miljømessig sikkerhet",
                    "sections": [
                        "Et skip skal være prosjektert, bygget og utrustet slik at det ikke skjer forurensning av det ytre miljø fra skipet i strid med § 31.",
                        "Departementet kan gi forskrifter med nærmere krav til hvordan et skip skal være prosjektert, bygget og utrustet for å unngå forurensning."
                    ]
                },
                {
                    "name": "§ 33",
                    "title": "Driften av skipet",
                    "sections": [
                        "Driften av et skip skal legges opp og gjennomføres slik at det ikke skjer forurensning av det ytre miljø fra skipet i strid med § 31.",
                        "Departementet kan gi forskrift med nærmere krav til hvordan et skip skal drives for å unngå forurensning, herunder om:\na)\tutslipp, dumping og forbrenning,\nb)\tbunkers og bunkring,\nc)\tballasthåndtering,\nd)\tmiljøsertifikater,\ne)\tdagbokføring av behandling av skadelige stoffer."
                    ]
                },
                {
                    "name": "§ 34",
                    "title": "Beredskap, varsling og rapportering",
                    "sections": [
                        "Et skip skal ha nødvendig beredskap, herunder en beredskapsplan, for å kunne avverge eller eventuelt begrense virkningene av  forurensning av det ytre miljø fra skipet.",
                        "Ved forurensning eller fare for forurensning, skal det umiddelbart varsles om hendelsen og om de tiltakene som er eller vil bli truffet for å avverge eller begrense virkningene. En etterfølgende rapport om ulykken skal sendes tilsynsmyndigheten.",
                        "Departementet kan gi nærmere forskrift om kravene i første og annet ledd, herunder om:\na)\tden beredskapen skipet skal ha,\nb)\thva en beredskapsplan skal inneholde,\nc)\thvordan og til hvem varsling og rapportering skal skje,\nd)\tunntak fra bestemmelsen i første ledd for visse skip."
                    ]
                },
                {
                    "name": "§ 35",
                    "title": "Levering av skadelige stoffer til mottaksanlegg",
                    "sections": [
                        "Et skip skal levere skadelige stoffer til særskilte mottaksanlegg i land, så langt slike stoffer ikke kan håndteres forsvarlig om bord eller kan leveres til andre for forsvarlig håndtering.",
                        "Departementet kan gi nærmere forskrift om kravene i første ledd, herunder om meldeplikt."
                    ]
                },
                {
                    "name": "§ 36",
                    "title": "Skip som tas endelig ut av drift",
                    "sections": [
                        "Et skip som skal tas endelig ut av drift skal håndteres på en forsvarlig måte, slik at det ikke oppstår fare for liv, helse eller miljø.",
                        "Departementet kan gi nærmere forskrift om kravene i første ledd, herunder om meldeplikt og om fjerning av skadelige stoffer om bord."
                    ]
                },
                {
                    "name": "§ 37",
                    "title": "Skipsførerens plikter etter dette kapitlet",
                    "sections": [
                        "Skipsføreren skal sørge for at:\na)\tdet varsles umiddelbart om forurensning eller fare for forurensning og settes i verk rimelige tiltak for å hindre slik forurensning eller begrense virkningen av den, samt at etterfølgende rapport innsendes, jf. § 34 annet ledd og forskrifter gitt i medhold av bestemmelsen,\nb)\tskadelige stoffer behandles i overensstemmelse med § 35 og forskrifter gitt i medhold av bestemmelsen.\nc)\tdagbøker som nevnt i § 33 annet ledd bokstav e føres på en korrekt måte.",
                        "Skipsføreren skal medvirke til at:\na)\tskipets utrustning er egnet til å hindre forurensning, jf. § 32 og forskrifter gitt i medhold av bestemmelsen,\nb)\tdriften av skipet legges opp og gjennomføres slik at forurensning hindres, jf. § 33 og forskrifter gitt i medhold av bestemmelsen,\nc)\tskipet har nødvendig beredskap for å avverge eller begrense forurensning fra skipet, jf. § 34 første ledd og forskrifter gitt i medhold av bestemmelsen.",
                        "Departementet kan gi nærmere forskrift om kravene til skipsføreren i første og annet ledd."
                    ]
                },
                {
                    "name": "§ 38",
                    "title": "Plikter etter dette kapitlet for andre som har sitt arbeid om bord",
                    "sections": [
                        "Andre som har sitt arbeid om bord, skal så langt dette følger av vedkommendes stilling, medvirke til at driften av skipet legges opp og gjennomføres slik at forurensning hindres, jf. § 33 og forskrifter gitt i medhold av bestemmelsen.",
                        "Departementet kan gi nærmere forskrift om de kravene som første ledd stiller til andre som har sitt arbeid om bord."
                    ]
                }
            ]
        },
        {
            "name": "Kapittel 6 Sikkerhets- og terrorberedskap",
            "paragraphs": [
                {
                    "name": "§ 39",
                    "title": "Forebyggende tiltak mot angrep mv. på skip",
                    "sections": [
                        "Det skal treffes tiltak for å hindre og beskytte skipet mot terrorhandlinger, piratvirksomhet, blindpassasjerer og andre ulovlige handlinger.",
                        "De som har sitt arbeid om bord skal være utstyrt med et identifikasjonsbevis.",
                        "Departementet kan gi forskrifter med nærmere bestemmelser om kravene til sikkerhets- og terrorberedskapen på skip, herunder om:\na)\thvilke skip som skal være omfattet av reglene,\nb)\tplikt til å foreta en sårbarhetsvurdering,\nc)\tplikt til å ha en godkjent sikkerhets- og terrorberedskapsplan for skipet,\nd)\tplikt til å utpeke og lære opp særskilt personell med ansvar for sikkerhets- og terrorberedskap på skipet og i rederiet,\ne)\tterroralarmsystem på skipet,\nf)\tkontroll av personer og gjenstander som er eller skal om bord på skipet,\ng)\tutstedelse og utforming av identifikasjonsbevis,\nh)\tsikkerhets- og terrorberedskapssertifikater."
                    ]
                },
                {
                    "name": "§ 40",
                    "title": "Bruk av maktmidler",
                    "sections": [
                        "Når det er nødvendig for å hindre eller beskytte mot handlinger som nevnt i § 39 første ledd, kan det fra skipets side iverksettes tiltak og anvendes maktmidler.",
                        "I andre situasjoner der dette er nødvendig for å opprettholde ro og orden om bord, kan det anvendes tiltak og maktmidler som nevnt i første ledd, så langt de er forholdsmessige.",
                        "Retten til å iverksette tiltak og anvende maktmidler tilligger skipsføreren. Enhver som befinner seg om bord, plikter å yte hjelp og respektere de tiltak som treffes.",
                        "Departementet kan gi forskrift om bruk av tiltak og maktmidler i henhold til første og annet ledd."
                    ]
                }
            ]
        },
        {
            "name": "Kapittel 7 Tilsyn",
            "paragraphs": [
                {
                    "name": "§ 41",
                    "title": "Tilsynsmyndighet",
                    "sections": [
                        "Kongen fastsetter hvem som skal ha tilsynsmyndighet etter loven.",
                        "Departementet kan inngå avtale med ett eller flere klassifikasjonsselskaper om at tilsynsmyndighet kan overlates til vedkommende institusjon. Avtalen skal regulere omfanget av og vilkårene for slik overlatelse.",
                        "Departementet kan gi forskrift eller inngå avtale om at tilsyn eller tilsynsmyndighet på avgrensede områder overlates til private eller til utenlandske eller internasjonale myndigheter."
                    ]
                },
                {
                    "name": "§ 42",
                    "title": "Tilsyn med sikkerhetsstyringssystem",
                    "sections": [
                        "Det skal føres tilsyn med sikkerhetsstyringssystem, jf. § 7. Tilsynet kan blant annet omfatte følgende elementer:\na)\tsystemrevisjon av dokumentasjonen for at rederiet har etablert nødvendige og hensiktsmessige systematiske tiltak,\nb)\tverifikasjon av at de systematiske tiltakene under bokstav a er til stede og fungerer i praksis og at aktiviteten når det gjelder slike tiltak er i overensstemmelse med krav fastsatt i lov og forskrift.",
                        "Tilsynet etter første ledd kan skje gjennom intervjuer med ledelsen og personalet på forskjellig nivåer i rederiet, ved inspeksjoner eller på annen hensiktsmessig måte.",
                        "Departementet kan gi nærmere forskrift om gjennomføringen av tilsynet med sikkerhetsstyringssystem."
                    ]
                },
                {
                    "name": "§ 43",
                    "title": "Tilsynet med norske skip",
                    "sections": [
                        "Det skal føres tilsyn med norske skip.",
                        "Departementet kan i forskrift bestemme at tilsyn ikke skal finne sted helt eller delvis, med mindre Norges folkerettslige forpliktelser er til hinder for slikt unntak.",
                        "Tilsynet i henhold til første og annet ledd kan omfatte forhold som nevnt i kapittel 3, 4, 5 og 6 i denne loven og skal ha som formål å bringe på det rene om de kravene som fremgår i eller i medhold av loven, er oppfylt.",
                        "Rederiet har plikt til å be om tilsyn av norsk skip når dette er nødvendig for å oppfylle krav i eller i medhold av denne loven.",
                        "Departementet kan gi forskrifter med nærmere bestemmelser om:\na)\thyppighet, innhold og omfang av tilsynet, herunder besiktelse,\nb)\tden praktiske gjennomføringen av tilsynet, herunder besiktelse,\nc)\trett for den som har sitt arbeid om bord til å kreve tilsyn, herunder besiktelse."
                    ]
                },
                {
                    "name": "§ 44",
                    "title": "Tilsynet med utenlandske skip",
                    "sections": [
                        "Det kan foretas tilsyn av utenlandske skip som nevnt i § 2 første ledd, jf. § 3 annet ledd.",
                        "Departementet kan gi forskrifter med nærmere bestemmelser om slikt tilsyn, herunder om:\na)\thyppigheten, innholdet og omfanget av tilsynet,\nb)\tden praktiske gjennomføringen av tilsynet."
                    ]
                },
                {
                    "name": "§ 45",
                    "title": "Plikt for rederiet, skipsføreren og andre til å medvirke til tilsynet",
                    "sections": [
                        "Rederiet, skipsføreren og andre som har sitt arbeid om bord skal medvirke til tilsynet etter dette kapittel, og skal blant annet:\na)\tgi alle opplysninger som er nødvendige for utøvelsen av tilsynet, og\nb)\tutlevere skipsbøker, rapporter, tegninger og annet materiale.",
                        "Plikt til medvirkning som nevnt i første ledd påhviler også andre, så langt slik medvirkning ikke kommer i strid med deres taushetsplikt i henhold til lov eller avtale.",
                        "Tilsynsmyndigheten skal til enhver tid ha adgang til skipet og rederikontorer.",
                        "Departementet kan gi forskrifter med nærmere bestemmelser om innholdet, omfanget og gjennomføringen av medvirkningen og om tilsynets adgang til skipet og rederikontorer."
                    ]
                },
                {
                    "name": "§ 46",
                    "title": "Bistandsplikt",
                    "sections": [
                        "Rederiet og skipsføreren skal yte bistand til utenlandske og internasjonale tilsynsmyndigheter på en slik måte og i et slikt omfang som følger av Norges folkerettslige forpliktelser.",
                        "Departementet kan gi forskrift om bistandsplikten etter første ledd."
                    ]
                },
                {
                    "name": "§ 47",
                    "title": "Rederiets melde- og rapporteringsplikt",
                    "sections": [
                        "Rederiet skal gi tilsynsmyndigheten melding når det har inngått avtale om:\na)\tbygging av skip,\nb)\tombygging av skip,\nc)\tkjøp av skip.",
                        "Rederiet eller skipsføreren skal gi tilsynsmyndigheten melding ved sjøulykker etter regler om slik meldeplikt gitt i eller i medhold av lov 24. juni 1994 nr. 39 om sjøfarten, og skal videre gi melding ved skade eller sykdom som rammer den som har sitt arbeid om bord.",
                        "Rederiet skal også gi rapport om andre forhold som det er av betydning for tilsynsmyndigheten å kjenne til, herunder om verne- og miljøarbeid.",
                        "Departementet kan gi forskrift om melde- og rapporteringsplikten etter denne paragrafen."
                    ]
                },
                {
                    "name": "§ 48",
                    "title": "Gebyrer",
                    "sections": [
                        "Tilsynsmyndighetens utgifter ved tilsyn, sertifikatutstedelse, måling og lignende kan kreves dekket av rederiet eller av den som ber om vedkommende tjeneste gjennom gebyr. Gebyr fastsatt med hjemmel i første ledd er tvangsgrunnlag for utlegg.",
                        "Når Statens innkrevingssentral er pålagt å inndrive gebyr som nevnt i første ledd, kan den inndrive gebyr ved trekk i lønn og andre lignende ytelser etter reglene i dekningsloven § 2-7. Innkrevingssentralen kan også inndrive gebyr ved å stifte utleggspant for kravet dersom panteretten får rettsvern ved registrering i et register eller ved underretning til en tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd.",
                        "Departementet kan gi nærmere forskrift om gebyrer og innkrevingen av disse."
                    ]
                }
            ]
        },
        {
            "name": "Kapittel 8 Forvaltningstiltak",
            "paragraphs": [
                {
                    "name": "§ 49",
                    "title": "Pålegg om tiltak",
                    "sections": [
                        "Er krav som følger av lov eller forskrift ikke etterkommet, kan tilsynsmyndigheten pålegge rederiet å gjennomføre nødvendige tiltak innen en bestemt tidsfrist.",
                        "Er pålegg ikke etterkommet innen den fastsatte tidsfristen, kan det iverksettes tiltak som nevnt i § 50 til § 54.",
                        "Departementet kan gi forskrifter med nærmere bestemmelser om rederiets plikt til å gjennomføre tiltak etter første ledd."
                    ]
                },
                {
                    "name": "§ 50",
                    "title": "Tvangsmulkt",
                    "sections": [
                        "Hvis rederiet ikke har etterkommet et pålegg etter § 49 innen den fastsatte fristen, kan tilsynsmyndigheten treffe vedtak om tvangsmulkt for å sikre at pålegget blir etterkommet. I vedtaket om tvangsmulkt skal det settes en ny tidsfrist for å oppfylle pålegget etter § 49, slik at tvangsmulkten begynner å løpe først når pålegget ikke er oppfylt innen denne nye fristen.",
                        "Tvangsmulkten kan fastsettes som et enkeltbeløp eller som en løpende mulkt. Ved fastsettelse av tvangsmulktens størrelse skal det blant annet legges vekt på viktigheten av de sikkerhets- og miljøhensyn som pålegget skal ivareta og kostnadene ved å oppfylle pålegget.",
                        "Tvangsmulkten tilfaller statskassen. Tilsynsmyndigheten kan, når sterke hensyn tilsier det, redusere eller frafalle påløpt mulkt.",
                        "Departementet kan gi forskrifter med nærmere bestemmelser om tvangsmulkt, herunder om tvangsmulktens størrelse og varighet."
                    ]
                },
                {
                    "name": "§ 51",
                    "title": "Tilbaketrekking av sertifikater",
                    "sections": [
                        "Hvis rederiet ikke etterkommer pålegg etter § 49 eller betaler gebyrer i henhold til § 48 innen den fastsatte tidsfristen, kan tilsynsmyndigheten trekke tilbake relevante sertifikater.",
                        "Departementet kan gi forskrifter med nærmere bestemmelser om tilbaketrekking av sertifikater."
                    ]
                },
                {
                    "name": "§ 52",
                    "title": "Tvangstiltak overfor skip",
                    "sections": [
                        "Tilsynsmyndigheten kan forby et skip å forlate havn eller pålegge det å gå til havn eller fastsette andre nødvendige tiltak overfor skipet, om nødvendig med bruk av tvang, innenfor de grensene som følger av folkeretten, såfremt:\na)\tskipet ikke oppfyller krav i lov eller forskrift til teknisk, operativ, personlig eller miljømessig sikkerhet, og manglene klart utgjør en fare for de interessene som vedkommende krav er satt for å beskytte,\nb)\trederiet eller noen i dets tjeneste hindrer tilsynsmyndigheten i å gå om bord i skipet for å foreta tilsyn eller ikke etterkommer påbud etter § 45,\nc)\tskipet ikke har nødvendige sertifikater om bord.",
                        "Vedtak etter første ledd skal inneholde eventuelle pålegg som skipet må etterkomme for at forbud, pålegg eller andre tiltak som nevnt i første ledd kan oppheves eller endres. Dersom tilsynsmyndigheten har gitt pålegg som nevnt i første punktum, og dette ikke etterkommes, kan tilsynsmyndigheten om nødvendig besørge at pålegget gjennomføres for rederiets regning og risiko.",
                        "Departementet kan gi nærmere forskrift om vedtak som nevnt i første ledd, herunder om de påleggene som skipet må etterkomme og om vilkårene for bruken av tvang samt om gjennomføringen av pålegg for rederiets regning og risiko."
                    ]
                },
                {
                    "name": "§ 53",
                    "title": "Stansing og bording av skip i fart",
                    "sections": [
                        "Når det foreligger grunn til mistanke om at skip har opptrådt i strid med relevante internasjonale bestemmelser eller krav gitt i eller i medhold av lov eller forskrift som gjelder for skipet, jf. § 3, kan tilsynsmyndigheten innenfor de grensene som følger av folkeretten, stanse og borde skipet i fart for besiktelse med sikte på å undersøke forholdet nærmere, om nødvendig med bruk av tvang. Departementet kan gi forskrifter med nærmere bestemmelser om besiktelse som nevnt i første punktum, herunder om når slik besiktelse kan skje og om vilkårene for bruken av tvang."
                    ]
                },
                {
                    "name": "§ 54",
                    "title": "Nektelse av adgang til norsk sjøterritorium for utenlandsk skip",
                    "sections": [
                        "Oppfyller ikke et utenlandsk skip de krav som stilles til det etter relevante internasjonale bestemmelser, lov eller forskrift, kan det nektes adgang til norsk sjøterritorium.",
                        "Departementet kan gi forskrifter om gjennomføring etter første ledd herunder bestemmelser om nektelse av anløp til norsk havn på bakgrunn av tidligere tilbakeholdelser, forhold ved skipets flaggstat og andre sikkerhetsmessige forhold."
                    ]
                }
            ]
        },
        {
            "name": "Kapittel 9 Administrative sanksjoner",
            "paragraphs": [
                {
                    "name": "§ 55",
                    "title": "Overtredelsesgebyr",
                    "sections": [
                        "Tilsynsmyndigheten kan ilegge administrativ sanksjon (overtredelsesgebyr) til den som på vegne av rederiet forsettlig eller uaktsomt overtrer bestemmelser gitt i eller i medhold av §§ 6, 9, 11, 12, 13, § 15 første ledd, § 16, §§ 21, 22, 24 eller §§ 32 til 36.",
                        "Tilsynsmyndigheten kan ilegge overtredelsesgebyr til en skipsfører som, i strid med sine plikter etter §§ 19, 29 og 37, forsettlig eller uaktsomt overtrer bestemmelser gitt i eller i medhold av §§ 12 og 14, § 15 annet ledd, §§ 22 og 24 eller §§ 32 til 35.",
                        "Tilsynsmyndigheten kan dessuten ilegge overtredelsesgebyr til andre som har sitt arbeid om bord som, i strid med sine plikter etter bestemmelser gitt i eller i medhold av § 20 første ledd bokstav e og § 38, forsettlig eller uaktsomt overtrer bestemmelser gitt i eller i medhold av §§ 16 eller 33.",
                        "Overtredelsesgebyr kan ilegges etter faste satser eller utmåles i det enkelte tilfellet. Der det skal anvendes faste satser, må disse fremgå av forskrift gitt i medhold av loven. Dersom det ikke skal anvendes faste satser, skal det i forskrift angis hvilke momenter det særlig skal legges vekt på ved utmålingen, og det skal fastsettes et maksimum. Oppfyllelsesfristen for overtredelsesgebyr er fire uker fra vedtaket ble truffet.",
                        "Departementet kan gi nærmere forskrift om ilegging av overtredelsesgebyr, herunder om:\na)\tfaste satser for overtredelsesgebyret,\nb)\thvilke momenter det skal legges vekt på ved utmålingen når det ikke anvendes faste satser, og maksimumsbeløp for slike tilfeller,\nc)\tadgang til i enkeltvedtak å fastsette en kortere oppfyllelsesfrist enn i fjerde ledd, eller å utsette fristen,\nd)\trenter og tilleggsgebyr dersom overtredelsesgebyret ikke blir betalt ved forfall."
                    ]
                },
                {
                    "name": "§ 56",
                    "title": "Overtredelsesgebyr mot rederiet",
                    "sections": [
                        "Hvis noen som har handlet på vegne av rederiet, har overtrådt en bestemmelse som nevnt i § 55 første til tredje ledd, kan tilsynsmyndigheten ilegge rederiet overtredelsesgebyr. Dette gjelder selv om overtredelsesgebyr ikke kan ilegges noen enkeltperson.",
                        "Ved avgjørelsen av om rederiet skal ilegges overtredelsesgebyr og ved utmålingen av gebyret skal det særlig legges vekt på:\na)\thvor alvorlig overtredelsen er,\nb)\tom rederiet gjennom sikkerhetsstyringssystemet eller ved instruksjon, opplæring, kontroll eller andre tiltak kunne ha forebygget overtredelsen,\nc)\tom overtredelsen er begått for å fremme rederiets interesser,\nd)\tom rederiet har hatt eller kunne oppnådd noen fordel ved overtredelsen,\ne)\tom det foreligger gjentakelse,\nf)\trederiets økonomiske evne.",
                        "Rederiet er også solidarisk ansvarlig for overtredelsesgebyr som ilegges skipsføreren eller andre som har sitt arbeid om bord etter bestemmelser gitt i eller i medhold av § 55.",
                        "Departementet kan gi forskrifter med nærmere bestemmelser om overtredelsesgebyr mot rederiet etter første og annet ledd og om det solidariske ansvaret etter tredje ledd."
                    ]
                },
                {
                    "name": "§ 57",
                    "title": "Inndrivelse av overtredelsesgebyr",
                    "sections": [
                        "Vedtak om overtredelsesgebyr er tvangsgrunnlag for utlegg. Ved inndrivelse av overtredelsesgebyr gjelder bestemmelsen i § 48 annet ledd tilsvarende.",
                        "For å sikre betaling av overtredelsesgebyr etter §§ 55 og 56 som rederiet, skipsføreren eller andre som har sitt arbeid om bord er eller antas å ville bli ilagt, kan tilsynsmyndigheten forby skipet å forlate havn, pålegge det å gå til havn eller fastsette andre nødvendige tiltak inntil overtredelsesgebyret er betalt eller det er stilt tilstrekkelig sikkerhet for beløpet. Tilsynsmyndigheten kan kreve at før tiltak etter første punktum avsluttes, skal rederiet stille tilstrekkelig sikkerhet for eller betale utgiftene ved tiltaket."
                    ]
                }
            ]
        },
        {
            "name": "Kapittel 10 Straffansvar",
            "paragraphs": [
                {
                    "name": "§ 58",
                    "title": "Brudd på rederiets plikter når det gjelder sikkerhetsstyringssystem",
                    "sections": [
                        "Med bøter eller fengsel inntil 2 år straffes den som på vegne av rederiet forsettlig eller uaktsomt vesentlig unnlater å etablere, gjennomføre og videreutvikle et sikkerhetsstyringssystem i samsvar med § 7 og forskrifter gitt i medhold av bestemmelsen."
                    ]
                },
                {
                    "name": "§ 59",
                    "title": "Brudd på rederiets plikter når det gjelder den tekniske og operative sikkerheten om bord",
                    "sections": [
                        "Med bøter eller fengsel inntil 2 år straffes den som på vegne av rederiet forsettlig eller grovt uaktsomt:\na)\tvesentlig overtrer bestemmelser gitt i eller i medhold av § 9, jf. § 6 om prosjekteringen, byggingen og utrustningen av skipet,\nb)\tvesentlig overtrer bestemmelser gitt i eller i medhold av § 11, jf. § 6 om driften og vedlikeholdet av skipet,\nc)\tvesentlig overtrer bestemmelser gitt i eller i medhold av § 13, jf. § 6 om sertifikater,\nd)\tvesentlig overtrer bestemmelser gitt i eller i medhold av § 15 første ledd, jf. § 6 om bemanningen av skipet,\ne)\tvesentlig overtrer bestemmelser gitt i eller i medhold av § 16, jf. § 6 med krav om å sørge for at de som har sitt arbeid om bord har de nødvendige kvalifikasjoner og sertifikater."
                    ]
                },
                {
                    "name": "§ 60",
                    "title": "Brudd på skipsførerens plikter når det gjelder den tekniske og operative sikkerheten om bord",
                    "sections": [
                        "Med bøter eller fengsel inntil 2 år straffes en skipsfører som forsettlig eller uaktsomt vesentlig overtrer sine plikter etter bestemmelser gitt i eller i medhold av § 19 første ledd bokstav b til å sørge for at navigeringen av skipet skjer på sikker måte eller at føring av skipsbøker skjer på korrekt måte i henhold til kravene i § 14 med forskrifter.",
                        "Med bøter eller fengsel inntil 1 år straffes en skipsfører som forsettlig eller uaktsomt vesentlig overtrer sine plikter etter bestemmelser gitt i eller i medhold av § 19 første ledd bokstav c til å sørge for at vaktholdet om bord er sikkerhetsmessig forsvarlig i henhold til kravene i § 15 annet ledd med forskrifter.",
                        "Med bøter eller fengsel inntil 1 år straffes en skipsfører som forsettlig eller grovt uaktsomt:\na)\tvesentlig overtrer sin plikt etter bestemmelser gitt i eller i medhold av § 19 første ledd bokstav a til å sørge for at skipet er lastet eller ballastet på en sikkerhetsmessig forsvarlig måte i henhold til kravene i § 12 første ledd med forskrifter,\nb)\tvesentlig overtrer sin plikt etter bestemmelser gitt i eller i medhold av § 19 annet ledd bokstav a til å medvirke til at driften og vedlikeholdet av skipet til enhver tid er sikkerhetsmessig forsvarlig i henhold til kravene i § 11 med forskrifter,\nc)\tvesentlig overtrer sin plikt etter bestemmelser gitt i eller i medhold av § 19 annet ledd bokstav d til å medvirke til at vedkommende selv og andre som har sitt arbeid om bord er behørig kvalifisert i henhold til kravene i § 16 med forskrifter."
                    ]
                },
                {
                    "name": "§ 61",
                    "title": "Brudd på pliktene til andre som har sitt arbeid om bord når det gjelder den tekniske og operative sikkerheten om bord",
                    "sections": [
                        "Med bøter eller fengsel inntil 2 år straffes andre som har sitt arbeid om bord, som forsettlig eller uaktsomt vesentlig overtrer sin plikt etter § 20 første ledd bokstav c, til å medvirke til at navigeringen av skipet skjer på sikker måte eller at føring av skipsbøker skjer på korrekt måte i henhold til kravene i § 14 med forskrifter.",
                        "Med bøter eller fengsel inntil 1 år straffes andre som har sitt arbeid om bord, som forsettlig eller uaktsomt vesentlig overtrer sin plikt etter § 20 første ledd bokstav d til å medvirke til at vaktholdet om bord er sikkerhetsmessig forsvarlig i henhold til kravene i § 15 annet ledd med forskrifter.",
                        "Med bøter eller fengsel inntil 1 år straffes andre som har sitt arbeid om bord, som forsettlig eller grovt uaktsomt:\na)\tvesentlig overtrer sin plikt etter bestemmelser gitt i eller i medhold av § 20 første ledd bokstav a til å medvirke til at driften og vedlikeholdet av skipet til enhver tid er sikkerhetsmessig forsvarlig i henhold til kravene i § 11 med forskrifter,\nb)\tvesentlig overtrer sin plikt etter bestemmelser gitt i eller i medhold av § 20 første ledd bokstav b til å medvirke til at skipet er lastet eller ballastet på en sikkerhetsmessig forsvarlig måte i henhold til kravene i § 12 første ledd med forskrifter,\nc)\tvesentlig overtrer sin plikt etter bestemmelser gitt i eller i medhold av § 20 første ledd bokstav e til å medvirke til å være behørig kvalifisert i henhold til kravene i § 16 med forskrifter."
                    ]
                },
                {
                    "name": "§ 62",
                    "title": "Brudd på rederiets plikter når det gjelder den personlige sikkerheten om bord",
                    "sections": [
                        "Med bøter eller fengsel inntil 1 år straffes den som på vegne av rederiet forsettlig eller grovt uaktsomt:\na)\tvesentlig overtrer bestemmelser gitt i eller i medhold av § 21, jf. § 6 med krav til innretninger, utstyr og sikkerhetstiltak om bord på skipet,\nb)\tvesentlig overtrer bestemmelser gitt i eller i medhold av § 22, jf. § 6 med krav til tilrettelegging og utføring av arbeidet om bord og ivaretakelse av det psykososiale arbeidsmiljøet.",
                        "Med bøter straffes den som på vegne av rederiet forsettlig eller grovt uaktsomt vesentlig overtrer bestemmelser gitt i eller i medhold av § 6, jf. § 24 med krav om å påse at reglene om hviletid overholdes."
                    ]
                },
                {
                    "name": "§ 63",
                    "title": "Brudd på skipsførerens plikter når det gjelder den personlige sikkerheten om bord",
                    "sections": [
                        "Med bøter eller fengsel inntil 1 år straffes en skipsfører som forsettlig eller grovt uaktsomt vesentlig overtrer sin plikt etter bestemmelser gitt i eller i medhold av § 29 første ledd bokstav a til å sørge for at arbeidet om bord er tilrettelagt slik at det kan utføres sikkerhetsmessig forsvarlig og ivaretar det psykososiale arbeidsmiljøet i henhold til kravene i § 22 med forskrifter.",
                        "Med bøter straffes en skipsfører som forsettlig eller grovt uaktsomt vesentlig overtrer sin plikt etter bestemmelser gitt i eller i medhold av § 29 første ledd bokstav b til å sørge for at den fastsatte hviletiden overholdes i henhold til kravene i § 24 med forskrifter."
                    ]
                },
                {
                    "name": "§ 64",
                    "title": "Brudd på rederiets plikter når det gjelder den miljømessige sikkerheten",
                    "sections": [
                        "Med bøter eller fengsel inntil 2 år straffes den som på vegne av rederiet forsettlig eller grovt uaktsomt vesentlig overtrer bestemmelser gitt i eller i medhold av §§ 32 og 33, jf. § 6 med krav til den tekniske miljømessige sikkerheten og til driften av skipet."
                    ]
                },
                {
                    "name": "§ 65",
                    "title": "Brudd på skipsførerens plikter når det gjelder den miljømessige sikkerheten",
                    "sections": [
                        "Med bøter eller fengsel inntil 2 år straffes en skipsfører som forsettlig eller grovt uaktsomt:\na)\tvesentlig overtrer sin plikt etter bestemmelser gitt i eller i medhold av § 37 første ledd bokstav a til å sørge for at det foretas varsling, tiltak og etterfølgende rapport ved forurensning i henhold til kravene i § 34 annet ledd med forskrifter,\nb)\tvesentlig overtrer sin plikt etter bestemmelser gitt i eller i medhold av § 37 annet ledd bokstav b til å medvirke til at driften av skipet legges opp og gjennomføres i henhold til kravene i § 33 med forskrifter, slik at det ikke skjer forurensning av det ytre miljø fra skipet i strid med § 31.",
                        "Med bøter eller fengsel inntil 1 år straffes en skipsfører som forsettlig eller grovt uaktsomt:\na)\tvesentlig overtrer sin plikt etter bestemmelser gitt i eller i medhold av § 37 første ledd bokstav c til å sørge for korrekt dagbokføring, jf. § 33 annet ledd bokstav e med forskrifter,\nb)\tvesentlig overtrer sin plikt etter bestemmelser gitt i eller i medhold av § 37 annet ledd bokstav a til å medvirke til at skipet er utrustet i henhold til kravene i § 32 med forskrifter slik at det ikke skjer forurensning av det ytre miljøet fra skipet i strid med § 31."
                    ]
                },
                {
                    "name": "§ 66",
                    "title": "Brudd på pliktene til andre som har sitt arbeid om bord når det gjelder den miljømessige sikkerheten",
                    "sections": [
                        "Med bøter eller fengsel inntil 1 år straffes andre som har sitt arbeid om bord som forsettlig eller grovt uaktsomt vesentlig overtrer sin plikt etter bestemmelser gitt i eller i medhold av § 38 til å medvirke til at driften av skipet legges opp og gjennomføres i henhold til § 33 med forskrifter, slik at det ikke skjer forurensning av det ytre miljø fra skipet i strid med § 31."
                    ]
                },
                {
                    "name": "§ 67",
                    "title": "Brudd på rederiets og skipsførerens plikt til å følge tilsynsmyndighetens vedtak",
                    "sections": [
                        "Med bøter eller fengsel inntil 1 år straffes en skipsfører eller den som på vegne av rederiet forsettlig unnlater å følge tilsynsmyndighetens vedtak etter bestemmelser gitt i eller i medhold av §§ 52 og 53."
                    ]
                },
                {
                    "name": "§ 68",
                    "title": "Straffansvar for den som ikke er offentlig tjenestemann",
                    "sections": [
                        "Benyttes under utøvelsen av tilsynet personer som ikke er offentlige tjenestemenn, gjelder for disse samme strafferettslige ansvar som for offentlige tjenestemenn i henhold til den Almindelig borgerlig Straffelov av 22. mai 1902."
                    ]
                },
                {
                    "name": "§ 69",
                    "title": "Fellesbestemmelser",
                    "sections": [
                        "Ved vurderingen av om en overtredelse av bestemmelsene i dette kapittel er vesentlig, skal det særlig legges vekt på overtredelsens omfang og virkninger og graden av utvist skyld.",
                        "Dersom en annen enn den som er å anse som rederi i henhold til § 4 reelt sett ivaretar aktuelle driftsfunksjoner av skipet, kommer bestemmelsene i §§ 58, 59, 62, 64, 67 og 70 tilsvarende til anvendelse.",
                        "Fengselsstraff kan ikke anvendes når overtredelsen i henhold til folkeretten bare kan straffes med bøter.",
                        "Bestemmelsene i dette kapitlet får ikke anvendelse dersom forholdet rammes av en strengere straffebestemmelse."
                    ]
                },
                {
                    "name": "§ 70",
                    "title": "Inndrivelse av bot eller foretaksstraff",
                    "sections": [
                        "For å sikre betaling av bot etter dette kapitlet eller foretaksstraff etter straffeloven § 48 a som rederiet, skipsføreren eller andre som har sitt arbeid om bord er eller antas å ville bli ilagt, kan retten etter begjæring fra påtalemyndigheten beslutte å forby skipet å forlate havn, pålegge det å gå til havn eller fastsette andre nødvendige tiltak, inntil boten eller foretaksstraffen er betalt eller det er stilt tilstrekkelig sikkerhet for beløpet.",
                        "Etter begjæring fra påtalemyndigheten, kan retten også beslutte at rederiet skal stille tilstrekkelig sikkerhet for eller betale utgiftene som er forbundet med tiltak som fastsettes etter første ledd før tiltaket avsluttes."
                    ]
                }
            ]
        },
        {
            "name": "Kapittel 11 Øvrige bestemmelser",
            "paragraphs": [
                {
                    "name": "§ 71",
                    "title": "Sjøassurandørers taushetsplikt",
                    "sections": [
                        "Uten hensyn til taushetsplikt som følger av lov 10. juni 2005 nr. 44 om forsikringsselskaper, pensjonsforetak og deres virksomhet mv. § 1-6, har forsikringsselskaper adgang til å utlevere opplysninger som er av direkte betydning for sikkerheten til skip som er forsikret i vedkommende selskap, til andre forsikringsselskaper samt til besiktigelsesinstitusjoner, internasjonale forsikrings- og sjøfartsorganisasjoner eller norske og utenlandske sjøfartsmyndigheter. Første punktum gjelder tilsvarende for skip som har vært forsikret i vedkommende selskap i løpet av de siste tre årene før den datoen det anmodes om utlevering av opplysninger eller den datoen forsikringsselskapet utleverer opplysninger uten forutgående anmodning.",
                        "Forsikringsselskapet plikter å sende forsikringstakeren gjenpart av opplysningene som utleveres etter første ledd. Dersom opplysningene er utlevert muntlig, er det tilstrekkelig å sende forsikringstakeren melding om at slike opplysninger er utlevert og hvem som er mottaker av opplysningene."
                    ]
                },
                {
                    "name": "§ 72",
                    "title": "Ikrafttredelse",
                    "sections": [
                        "Loven gjelder fra den tid Kongen bestemmer, med mindre annet følger av reglene i annet ledd. Kongen kan sette i kraft de enkelte bestemmelsene til forskjellig tid.",
                        "Endringen i § 74 annet ledd nr. 8 i lov 24. juni 1994 nr. 39 om sjøfarten § 475 trer i kraft fra det tidspunkt lov 7. januar 2005 nr. 2 om endringer i lov 24. juni 1994 nr. 39 om sjøfarten (sjøloven) og enkelte andre lover blir satt i kraft. Fra samme tidspunkt trer opphevingen av lov 9. juni 1903 nr. 7 om Statskontrol med Skibes Sjødygtighed m.v. § 4 første ledd bokstav a, § 5 og §§ 17 til 23 i kraft."
                    ]
                },
                {
                    "name": "§ 73",
                    "title": "Overgangsbestemmelser",
                    "sections": [
                        "Forskrifter gitt i medhold av lover og bestemmelser som oppheves, jf. § 74, skal gjelde inntil annet er bestemt."
                    ]
                },
                {
                    "name": "§ 74",
                    "title": "Opphevelse av og endring i andre lover",
                    "sections": [
                        "Fra den tid loven trer i kraft oppheves følgende lover:\n1.\tlov 9. juni 1903 nr. 7 om Statskontrol med Skibes Sjødygtighed m.v.\n2.\tlov 19. juni 1964 nr. 20 om måling av fartøyer.\n3.\tlov 17. juni 1966 nr. 2 om luftputefartøyer.\n4.\tlov 18. juni 1971 nr. 90 om mønstring av arbeidstakere på skip m.v.\n5.\tlov av 3. juni 1977 nr. 50 om arbeidstiden og hviletiden på skip.\n6.\tlov 5. juni 1981 nr. 42 om sertifikatpliktige stillinger på norske skip, borefartøy og andre flyttbare innretninger i sjøen",
                        "Fra den tid loven trer i kraft gjøres følgende endringer i andre lover:\n1. I Almindelig borgerlig Straffelov av 22. mai 1902 nr. 10 gjøres følgende endringer:\n§ 304, § 305, § 312, § 315, § 416, § 420, § 422 første ledd, § 424 og § 427 oppheves.\n§ 308 første ledd nr. 1 oppheves. § 308 første ledd nr. 2 og 3 blir nye nr. 1 og 2.\n§ 414 første ledd skal lyde:",
                        "Hvis noen overtrer det som i norsk lov eller med heimel i norsk lov er bestemt om hyrekontrakt og avregningsbok, om anmeldelse, frammøte eller om avholdelse av bevisopptak, straffes han med bøter eller fengsel inntil 3 måneder.\n§ 418 skal lyde:",
                        "Med bøter straffes den som forsettlig eller uaktsomt overtrer forskrifter gitt av Kongen om sjøfarten i norsk territorialfarvann. Foreligger skjerpende forhold, er straffen bøter eller fengsel inntil 3 måneder.\n§ 419 skal lyde:",
                        "Med bøter straffes den som\n1.\tikke iakttar det som i eller i medhold av norsk lov er fastsatt om registrering eller merking av skip eller annet fartøy eller om plikt til å ha forsikring eller om forbud mot bruk av fartøy som ikke er registrert, merket eller forsikret, eller\n2.\tuberettiget anbringer, fjerner, endrer eller skjuler nasjonalitets- eller registreringsmerker på et registrert skip, eller\n3.\tikke etterkommer departementets pålegg om å oppnevne  representant eller bestyrende reder i tilfelle som nevnt i sjøloven § 3.",
                        "På samme måte straffes den som overtrer det som i eller i medhold av sjømannslov av 30. mai 1975 nr. 18 eller lov 24. juni 1994 nr. 39 om sjøfarten er fastsatt om plikt til å ha til stede om bord skipspapirer samt avtrykk av lover, forskrifter og tariffavtaler.\n2. I lov 21. mai 1971 nr. 47 om brannfarlige varer samt væsker og gasser under trykk (gjelder bare for Svalbard) skal § 1 annet ledd første punktum lyde:",
                        "Unntatt fra loven er brannfarlig vare om bord på skip som går inn under lov om skipssikkerhet (skipssikkerhetsloven) eller under forskrifter fastsatt med hjemmel i nevnte lov.\n3. I lov 14. juni 1974 nr. 39 om eksplosive varer (gjelder bare for Svalbard) skal § 1 annet ledd bokstav a første punktum lyde:\na)\teksplosiv vare om bord på skip som går inn under lov om skipssikkerhet (skipssikkerhetsloven) eller under forskrifter fastsatt med hjemmel i nevnte lov.\n4. I sjømannslov 30. mai 1975 nr. 18 gjøres følgende endringer:\n§§ 26, 40, 41, 42 og 48 oppheves.\n§ 1 annet ledd skal lyde:",
                        "For personer som verken er bosatt i Norge eller er norske statsborgere og som er ansatt av utenlandsk arbeidsgiver for å betjene passasjerer på turistskip gjelder bare bestemmelsene i § 4, § 18 nr. 1 første og annet ledd; dog unntatt retten til omplassering i annet ledd, § 18 nr. 3 samt § 27, kapittel II A og kapittel II B, §§ 39, 43, 45 og 49. Statsborgere i land som omfattes av EØS-avtalen skal regnes likt med norske statsborgere.\n§ 4 skal lyde:",
                        "Regler om lavalder mv. finnes i lov om skipssikkerhet (skipssikkerhetsloven) § 18.\n§ 12 nr. 1 bokstav a og b skal lyde:\na)\tskipet ikke oppfyller kravene i lov om skipssikkerhet (skipssikkerhetsloven), og rederiet ikke sørger for å avhjelpe manglene,\nb)\trederiet eller skipsføreren unnlater å etterkomme krav om besiktelse i henhold til lov om skipssikkerhet (skipssikkerhetsloven) § 43 femte ledd bokstav c og forskrifter fastsatt i medhold av den bestemmelsen.\n5. I lov 13. mars 1981 nr. 6 om vern mot forurensninger og om avfall gjøres følgende endringer:\n§ 5 annet ledd skal lyde:",
                        "For forurensning fra det enkelte transportmiddel gjelder det som er fastsatt i eller i medhold av produktkontrolloven, vegtrafikkloven, skipssikkerhetsloven, havneloven, luftfartsloven og jernbaneloven i stedet for bestemmelsene i denne loven.\nNy § 32 a skal lyde:"
                    ]
                },
                {
                    "name": "§ 32 a",
                    "title": "Mottaksanlegg for avfall fra skip",
                    "sections": [
                        "Forurensningsmyndigheten kan gi forskrifter om etablering og drift av mottaksanlegg i land for avfall og lasterester fra skip. Forurensningsmyndigheten kan herunder pålegge den enkelte kommune, havnemyndighet, havneeier eller andre å sørge for at det finnes tilstrekkelige leveringsmuligheter og gi bestemmelser om videre transport og disponering av mottatt avfall.",
                        "Forurensningsmyndigheten kan gi forskrifter om betaling av gebyr ved anløp i havn med mottaksanlegg og betaling av gebyr for levering av avfall og lasterester i havn.\n6. I lov 22. mai 1981 nr. 25 om rettergangsmåten i straffesaker skal § 277 første ledd nr. 2 lyde:\n2)\tovertredelse av straffeloven kap 30 og 42, lov 20 juli 1893 nr. 2 om stranding og vrak §§ 1, 2 og 5 og annen overtredelse av tjenesteplikter som sjømann og lov om skipssikkerhet (skipssikkerhetsloven) kapittel 10.\n7. I lov 12. juni 1987 nr. 48 om norsk internasjonalt skipsregister gjøres følgende endringer:\n§ 2 annet ledd skal lyde:",
                        "Skip som registreres i norsk internasjonalt skipsregister skal tildeles kjenningssignal av Skipsregistrene som skiller seg tydelig fra kjenningssignal som tildeles andre norske skip.\n§ 7 skal lyde:",
                        "Lov om skipssikkerhet (skipssikkerhetsloven) §§ 23 og 24 gjelder for skip i dette register.",
                        "Arbeidstid utover alminnelig arbeidstid skal godtgjøres som fastsatt i avtale mellom partene.\n8. I lov 24. juni 1994 nr. 39 om sjøfarten gjøres følgende endringer:\n§ 7 annet ledd annet punktum skal lyde:",
                        "Skipsregistrene kan samtykke i at skipet også i andre tilfeller blir gitt nytt navn når det er rimelig grunn til det.\n§ 7 tredje ledd skal lyde:",
                        "Skipsnavn kan ved melding til Skipsregistrene reserveres så snart det er sluttet avtale om kjøp eller bygging av skipet. Også i andre tilfeller kan Skipsregistrene, når det er grunn til det, reservere et skipsnavn for en søker for et tidsrom av inntil 5 år om gangen. Når et navn er reservert, har det samme vern som navn på skip som er innført i skipsregisteret.\n§ 7 fjerde ledd oppheves.\n§ 11 tredje ledd skal lyde:",
                        "Norsk skip med største lengde under 15 meter kan på begjæring av eieren innføres i skipsregisteret, dersom største lengde er minst 7 meter eller skipet er merkepliktig etter lov 26. mars 1999 nr. 15 om retten til å delta i fiske og fangst (deltakerloven) eller skal brukes utelukkende eller hovedsakelig i næringsvirksomhet. Når skipet er innført i skipsregisteret, gjelder reglene i dette kapittel. Rettsvern etter panteloven §§ 3-2, 3-6, 3-12 eller 3-17 for avtalepant i skip mellom 7 og 10 meter bortfaller dersom rettsvernet ikke er fornyet i samsvar med panteloven § 3-3 innen ett år fra den datoen dette ledd trer i kraft. På samme måte bortfaller rettsvern etter panteloven §§ 5-4 og 5-6 for utleggspant dersom det ikke er fornyet i samsvar med panteloven § 5-3.\n§ 13 annet ledd sjette punktum skal lyde:",
                        "Ved salg gis melding av både kjøperen og selgeren, men av selgeren hvis salget medfører at skipet ikke lenger er å anse som norsk.\n§ 136 femte ledd oppheves.\n§ 408 annet ledd skal lyde:",
                        "Om bruk av maktmidler gjelder reglene i lov om skipssikkerhet (skipssikkerhetsloven) § 40 annet og tredje ledd. Om opptak av forklaring gjelder sjømannsloven § 49 tilsvarende for passasjerer.\nI kapittel 18 gjøres følgende endringer:\nOverskriften i kapittel 18 skal lyde:\nAvsnitt I og § 471 oppheves.\n§ 475 fjerde ledd første punktum skal lyde:",
                        "Ved arbeidsulykke som rammer arbeidstaker om bord på skipet skal melding i stedet skje etter reglene gitt i og i medhold av lov om skipssikkerhet (skipssikkerhetsloven) § 47.\n§ 489 første ledd tredje punktum skal lyde:",
                        "Er det skjellig grunn til mistanke om at reglene om skipssikkerhet eller sikkerhet til sjøs er overtrådt, skal også vedkommende politimester varsles.\nI kapittel 20 gjøres følgende endringer:\nAvsnitt II og § 506 oppheves.\n9. I lov 13. juni 1997 nr. 42 om Kystvakten gjøres følgende endringer:\n§ 11 første ledd bokstav a skal lyde:\na.\tlov om skipssikkerhet (skipssikkerhetsloven) kapittel 5.\n§ 12 første ledd bokstav b skal lyde:\nb.\tlov om skipssikkerhet (skipssikkerhetsloven), med unntak av kapittel 5.\n§ 12 første ledd bokstav d oppheves.\n10. I lov 26. juni 1998 nr. 47 om fritids- og småbåter gjøres følgende endringer:\n§ 1 nr. 2 skal lyde:",
                        "fritidsbåt, enhver flytende innretning som er beregnet på og i stand til å bevege seg på vann med en største lengde på inntil 24 meter, og som brukes utenfor næringsvirksomhet.\n§ 20 nytt annet ledd skal lyde:",
                        "Kongen kan gi forskrift om i hvilken utstrekning loven og forskrifter gitt i medhold av loven skal få anvendelse på utenlandske fritidsbåter i Norges territorialfarvann, herunder ved Svalbard og Jan Mayen, i Norges økonomiske sone og på norsk kontinentalsokkel, med de begrensninger som følger av folkeretten.\nI § 23 skal paragrafoverskriften lyde:\nUtstyr\n§ 23 nytt annet ledd skal lyde:",
                        "Kongen kan gi forskrifter om rednings- og flyteutstyr og om krav til annet utstyr, herunder om:\n1.\tkommunikasjonsutstyr;\n2.\tbrannslokningsutstyr;\n3.\tannet sikkerhetsutstyr.\nI § 24 skal paragrafoverskriften lyde:\nNavigering\n§ 24 nytt første ledd skal lyde:",
                        "En fritidsbåt skal navigeres slik at det ikke oppstår fare for liv og helse, miljø eller materielle verdier.\nNåværende første ledd i § 24 blir annet ledd.\n§ 24 annet ledd nytt punkt 4 og 5 skal lyde:\n4.\tfaremeldinger, nødmeldinger og nødsignaler,\n5.\tsjøveisregler\nNy § 26 a skal lyde:"
                    ]
                }
            ]
        },
        {
            "name": "Undersøkelse av sjøulykker, sjørettsskjønn",
            "paragraphs": [
                {
                    "name": "§ 26 a",
                    "title": "Måling av fritidsbåter",
                    "sections": [
                        "Kongen kan gi forskrift om måling av fritidsbåter, herunder om\na)\thvilke fritidsbåter som er målepliktige,\nb)\thvem som skal foreta målingen,\nc)\tdokumentasjon vedrørende måling,\nd)\tbåteierens medvirkningsplikt ved målingen,\ne)\tgebyr.\nNy § 26 b skal lyde:"
                    ]
                },
                {
                    "name": "§ 26 b",
                    "title": "Krav til fører av fritidsbåt",
                    "sections": [
                        "Kongen kan gi forskrift om at fører av fritidsbåt må oppfylle krav til minstealder, helsetilstand, opplæring og andre kvalifikasjoner. Forskriften fastsetter bestemmelser om kontroll med at kravene oppfylles og om gebyr.\n§ 31 skal lyde:",
                        "Bestemmelsen i § 26 b gjelder tilsvarende for småbåter.\nOverskriften til kapittel 5 skal lyde:\n§ 38 skal lyde:"
                    ]
                }
            ]
        },
        {
            "name": "Kapittel 5 Forurensning",
            "paragraphs": [
                {
                    "name": "§ 38",
                    "title": "Forbud mot forurensning mv.",
                    "sections": [
                        "Forurensning av det ytre miljø ved utslipp eller dumping fra fritidsbåt eller ved forbrenning av skadelige stoffer eller på annen måte i forbindelse med fritidsbåten er forbudt, med mindre annet fremgår av lov eller av forskrift fastsatt med hjemmel i lov.",
                        "Båteieren og båtføreren skal sørge for at det ikke skjer forurensning av det ytre miljø i strid med første ledd, og skal treffe rimelige tiltak for å begrense virkningene av forurensning.",
                        "Kongen kan gi forskrifter med nærmere bestemmelser om forbudet mot forurensning og om pliktene etter annet ledd, herunder om:\na)\thva som skal anses som skadelige stoffer og som utslipp, dumping og forbrenning,\nb)\thvordan fritidsbåter skal håndteres for å unngå forurensning,\nc)\thvilke tiltak som skal settes i verk dersom forurensning oppstår,\nd)\tlevering av skadelige stoffer til mottaksanlegg.\n§ 39 skal lyde:"
                    ]
                },
                {
                    "name": "§ 39",
                    "title": "Tekniske innretninger og utstyr",
                    "sections": [
                        "Kongen kan gi forskrifter om hvordan fritidsbåter skal være innrettet og utstyrt, slik at det ikke skjer forurensning i strid med § 38 første ledd.\n§ 40 skal lyde:"
                    ]
                },
                {
                    "name": "§ 40",
                    "title": "Bruk av vannscootere og liknende mindre fartøyer",
                    "sections": [
                        "Denne bestemmelsen gjelder vannscooter og liknende motordrevne mindre fartøy som er konstruert for å føre personer, og som etter alminnelig språkbruk ikke kan betegnes som båter.",
                        "Sjøfartsdirektoratet avgjør i tvilstilfeller om fartøy av en viss type omfattes av første ledd.",
                        "Bruk av fartøy som nevnt i første ledd er ikke tillatt.\nNåværende § 39 annet til fjerde ledd blir nytt fjerde til sjette ledd i § 40. Nåværende § 40 blir ny § 40 a.\n§ 40 a skal lyde:"
                    ]
                },
                {
                    "name": "§ 40 a",
                    "title": "Straff",
                    "sections": [
                        "Den som forsettlig eller uaktsomt overtrer bestemmelsen i § 40 tredje ledd eller bestemmelser i forskrift fastslått med hjemmel i § 40 tredje ledd eller medvirker til dette, straffes med bøter.\nNy § 41 a skal lyde:"
                    ]
                },
                {
                    "name": "§ 41 a",
                    "title": "Forvaltningstiltak",
                    "sections": [
                        "Er krav fastsatt i eller i medhold av kapittel 3 og 5 ikke etterkommet, kan eieren eller føreren pålegges å gjennomføre nødvendige tiltak innen en bestemt tidsfrist.",
                        "Er pålegg etter første ledd ikke etterkommet innen fristen, kan det treffes vedtak om tvangsmulkt for å sikre at pålegget blir etterkommet. Mulkten begynner å løpe når en ny frist for å oppfylle pålegget etter første ledd er utløpt uten at det er oppfylt.",
                        "Tvangsmulkten kan fastsettes som et enkeltbeløp eller som en løpende mulkt. Ved fastsettelse av tvangsmulktens størrelse skal det blant annet ses hen til hvor viktige sikkerhets- og miljøhensyn pålegget skal ivareta, og kostnadene ved å oppfylle pålegget.",
                        "Tvangsmulkt tilfaller statskassen. Når sterke hensyn tilsier det, kan påløpt mulkt reduseres eller frafalles.",
                        "Kongen gir forskrifter med nærmere bestemmelser om tvangsmulkt, herunder om tvangsmulktens størrelse og varighet og hvem som kan fatte vedtak om tvangsmulkt.",
                        "I særlige tilfeller kan det nedlegges forbud mot at en fritidsbåt forlater havn eller fastsettes andre nødvendige tiltak dersom båten klart utgjør en fare for liv og helse eller miljø. Kongen gir nærmere forskrifter om slike tvangstiltak, herunder om hvem som kan fatte vedtak.\n11. I lov 21. juni 2002 nr. 45 om yrkestransport med motorvogn og fartøy skal § 7 annet ledd bokstav c lyde:\nc)\tTransport av inntil 12 personar, såframt det ikkje vert krevd passasjersertifikat etter lov om skipssikkerhet (skipssikkerhetsloven).\n12. Endringene i lov 24. juni 1994 nr. 39 om sjøfarten § 11 tredje ledd tredje og fjerde punktum i nr. 8 oppheves ett år etter ikrafttredelsen."
                    ]
                }
            ]
        }
    ]
}
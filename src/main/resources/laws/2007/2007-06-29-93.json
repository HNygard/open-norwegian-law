{
    "lawId": "LOV-2007-06-29-93",
    "lawName": "Lov om endringer i klimakvoteloven m.m",
    "shortName": "Endringslov til klimakvoteloven m.m.",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 1",
                    "title": "(lovens formål)",
                    "sections": [
                        "Formålet med denne loven er å begrense utslippene av klimagasser på en kostnadseffektiv måte gjennom et system med kvoteplikt for utslipp av klimagasser og fritt omsettelige utslippskvoter.",
                        "§ 2 første ledd skal lyde:",
                        "Loven gjelder for utslipp av klimagasser i riket og for utslipp fra virksomhet på den norske delen av kontinentalsokkelen, med de begrensninger som følger av folkeretten.",
                        "§ 3 skal lyde:"
                    ]
                },
                {
                    "name": "§ 3",
                    "title": "(utslipp som omfattes av denne loven)",
                    "sections": [
                        "Loven gjelder utslipp av CO2 i forbindelse med",
                        "a)energiproduksjon",
                        "b)raffinering av mineralolje",
                        "c)produksjon av koks",
                        "d)produksjon og bearbeiding av jern og stål, herunder røsting og sintring av jernmalm",
                        "e)produksjon av sement, kalk, glass, glassfiber og keramiske produkter",
                        "f)produksjon av papir, papp og papirmasse fra tre eller andre fibermaterialer.",
                        "Loven gjelder likevel ikke for utslipp fra forbrenning av biomasse og fra energiproduksjon som nevnt i første ledd bokstav a) ved forbrenning av farlig avfall og avfall som er belagt med sluttbehandlingsavgift.",
                        "Kongen kan i forskrift gi bestemmelser om at utslipp av CO2 fra virksomhet som ikke er nevnt i første ledd og utslipp av andre klimagasser enn CO2 fra andre nærmere angitte virksomheter skal være omfattet av denne loven, herunder gi andre regler om tildeling av vederlagsfrie kvoter for 2008–2012 enn det som følger av §§ 7 og 8 for virksomheter og sektorer som inntas i kvotesystemet i medhold av bestemmelsen.",
                        "§ 5 første ledd skal lyde:",
                        "Virksomhet som er kvotepliktig etter denne loven, og som ikke allerede har særskilt utslippstillatelse etter forurensningsloven § 11 annet ledd, må søke om slik tillatelse innenfor en frist fastsatt av Kongen for å få søknaden behandlet innen 1. januar 2008. Virksomhet som er berettiget til vederlagsfrie kvoter for 2008–2012 etter bestemmelsene i § 7 første ledd må søke om dette innen den samme fristen for å komme i betraktning ved tildelingen av disse kvotene. Søknaden må inneholde de opplysningene som er nødvendige for å vurdere hvor mange kvoter som skal tildeles etter § 8. Forurensningsmyndighetene kan i det enkelte tilfellet fastsette hvilke opplysninger eller undersøkelser søkeren må sørge for.",
                        "§ 6 skal lyde:"
                    ]
                },
                {
                    "name": "§ 6",
                    "title": "(fastsettelse av det samlede antallet kvoter)",
                    "sections": [
                        "Kongen fastsetter det samlede antallet kvoter som tildeles for perioden 1. januar 2008 til 31. desember 2012.",
                        "Kongen kan gi nærmere bestemmelser om organiseringen og gjennomføringen av salg av kvoter omfattet av § 6.",
                        "§ 7 skal lyde:"
                    ]
                },
                {
                    "name": "§ 7",
                    "title": "(tildeling av kvoter vederlagsfritt for perioden 2008–2012)",
                    "sections": [
                        "Vederlagsfrie kvoter for perioden 1. januar 2008 til 31. desember 2012 tildeles etter følgende prinsipper:",
                        "Landbasert virksomhet skal tildeles vederlagsfrie kvoter i henhold til § 8 annet ledd tilsvarende 100 prosent av sine prosessutslipp og tilsvarende 87 prosent av sine energiutslipp. Ved tildelingen kan det tas særlig hensyn til anlegg som reduserer samlede utslipp av klimagasser gjennom å utnytte overskuddsgass fra landbarsert industri som ikke er regulert gjennom kvotesystem eller avgift.",
                        "Annen kvotepliktig virksomhet skal ikke tildeles vederlagsfrie kvoter for 2008–2012.",
                        "Det settes av en kvotereserve for vederlagsfri tildeling til nye gasskraftverk som skal basere seg på rensing, og til høyeffektive kraftvarmeverk med konsesjon. Kongen gir nærmere bestemmelser om størrelsen på denne reserven, hvilke typer virksomheter som kan søke og øvrige kriterier som skal ligge til grunn for tildelingen etter dette ledd.",
                        "§ 8 skal lyde:"
                    ]
                },
                {
                    "name": "§ 8",
                    "title": "(tildeling av kvoter vederlagsfritt)",
                    "sections": [
                        "Forurensningsmyndighetene treffer vedtak om hvor mange kvoter som skal tildeles den enkelte kvotepliktige for perioden 1. januar 2008 til 31. desember 2012.",
                        "Kvoter skal tildeles vederlagsfritt etter § 7 på grunnlag av den kvotepliktiges gjennomsnittlige utslipp i basisårene 1998–2001.",
                        "Tildelingsvedtaket gjøres betinget av at forurensningsmyndighetene ved den årlige utdelingen av kvoter etter § 9 ikke finner at den kvotepliktige virksomheten er nedlagt og at virksomheten har tillatelse etter forurensningsloven § 11.",
                        "§ 9 første ledd skal lyde:",
                        "Forurensningsmyndighetene deler hvert år ut det antallet kvoter den enkelte kvotepliktige er berettiget til etter vedtak i medhold av § 8. Utdelingen av kvoter skjer ved at forurensningsmyndighetene innen 1. mars hvert år underretter Det norske registeret for klimakvoter om at et angitt antall kvoter skal overføres til den kvotepliktiges konto i registeret.",
                        "§ 10 første ledd skal lyde:",
                        "Den kvotepliktige skal gi melding til forurensningsmyndighetene dersom virksomheten forventer å ha eller har hatt lengre driftsstans eller er besluttet nedlagt.",
                        "§ 12 fjerde ledd skal lyde:",
                        "Kongen kan i forskrift gi bestemmelser om betaling av gebyr for opprettelse og drift av konto, utdeling av kvoter utstedt av staten og overføring av kvoter i, til eller fra registeret.",
                        "§ 13 tredje ledd oppheves.",
                        "§ 14 første ledd skal lyde:",
                        "Kongen kan i forskrift gi nærmere bestemmelser om hvilke typer kvoter, andre enn de som er fastsatt etter § 6, som kan godkjennes i oppgjør i forhold til kvoteplikten, og prosedyrene for dette.",
                        "§ 16 skal lyde:"
                    ]
                },
                {
                    "name": "§ 16",
                    "title": "(rapportering)",
                    "sections": [
                        "Den kvotepliktige skal innen 1. mars hvert år rapportere foregående års kvotepliktige utslipp av klimagasser til forurensningsmyndighetene.",
                        "Kongen kan i forskrift eller i det enkelte tilfellet gi nærmere bestemmelser om rapporteringen, herunder bestemmelser om hva som skal rapporteres og hvordan utslippene skal beregnes eller måles.",
                        "§ 17 første og annet ledd skal lyde:",
                        "Forurensningsmyndighetene kontrollerer og godkjenner den enkelte kvotepliktiges rapportering av klimagassutslipp etter § 16. Godkjenningen av utslippsrapporten er et enkeltvedtak.",
                        "Kongen kan i forskrift eller enkeltvedtak bestemme at den kvotepliktiges utslippsrapport skal verifiseres av en uavhengig tredjepart før innlevering. Kongen kan i forskrift gi nærmere bestemmelser om krav til og akkreditering av verifikasjonsinstans, herunder om utarbeidelsen og innholdet av verifikasjonserklæringer.",
                        "§ 21 første ledd skal lyde:",
                        "Dersom den kvotepliktige ikke har overholdt sine forpliktelser etter § 13 første ledd, ilegger forurensningsmyndighetene et overtredelsesgebyr til statskassen. Overtredelsesgebyret skal tilsvare 100 euro på forfallstidspunktet for hvert tonn rapporteringspliktig klimagassutslipp som det ikke er plassert kvoter for på virksomhetens konto i henhold til § 13 første ledd. Gebyret forfaller til betaling 14 dager etter påkrav. Ved forsinket betaling skal det betales renter etter lov 17. desember 1976 nr. 100 om renter ved forsinket betaling m.m. Vedtak om overtredelsesgebyr er tvangsgrunnlag for utlegg. Kongen kan i forskrift endre størrelsen på overtredelsesgebyret.",
                        "§ 22 første ledd skal lyde:",
                        "Med bøter eller fengsel inntil 3 måneder eller begge deler straffes den som forsettlig eller uaktsomt overtrer bestemmelsene om meldeplikt i § 10 og rapporteringsplikt gitt i eller i medhold av § 16 i denne lov.",
                        "I lov 13. mars 1981 nr. 6 om vern mot forurensning og om avfall skal § 11 annet ledd første punktum lyde:",
                        "Kvotepliktig etter klimakvoteloven § 4 skal etter søknad innvilges tillatelse til kvotepliktige utslipp av klimagasser så fremt han godtgjør at han er i stand til å overvåke og rapportere utslippene på en tilfredsstillende måte.",
                        "Loven gjelder fra den tid Kongen bestemmer."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        }
    ]
}
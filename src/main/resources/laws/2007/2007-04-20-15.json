{
    "lawId": "LOV-2007-04-20-15",
    "lawName": "Lov om endringer i lov 11. juni 1993 nr. 101 om luftfart (luftfartsloven)",
    "shortName": "Endringslov til luftfartsloven",
    "authorityDescription": null,
    "chapters": [
        {
            "name": "I",
            "paragraphs": []
        },
        {
            "name": "Kapittel VII. Landingsplasser, bakketjeneste og flysikringstjenester",
            "paragraphs": [
                {
                    "name": "§ 10-42",
                    "title": "Gjennomføring av EØS-regler om passasjerrettigheter",
                    "sections": [
                        "Departementet kan gi forskrifter om gjennomføring av regler om passasjerrettigheter som er tatt inn i EØS-avtalen. I forskriftene kan det bestemmes at luftfartsmyndigheten skal føre tilsyn med at reglene følges.",
                        "Når det er rimelig grunn til mistanke om overtredelse av regler som nevnt i første ledd kan luftfartsmyndigheten, uten hinder av taushetsplikt, kreve av tjenesteyteren:",
                        "1.å få adgang til alle relevante dokumenter, i enhver form, vedrørende overtredelsen,",
                        "2.å ta kopi av, eller lage utdrag fra, dokumenter som nevnt i nr. 1,",
                        "3.å gjennomføre nødvendige kontroller på stedet,",
                        "4.at vedkommende oppfyller sine forpliktelser etter reglene som nevnt i første ledd og stanser overtredelsen, eller",
                        "5.at vedkommende bekrefter sin forpliktelse til å stanse overtredelsen, og eventuelt offentliggjør denne forpliktelsen.",
                        "Luftfartsmyndigheten kan gi pålegg om at overtredelse som nevnt i første punktum skal opphøre.",
                        "Luftfartsmyndigheten kan pålegge tjenesteyteren å betale tvangsmulkt til staten dersom krav fremmet i medhold av annet ledd nr. 1, 2, 3 eller 5, eller annet ledd siste punktum, ikke etterkommes. Luftfartsmyndigheten bestemmer når tvangsmulkten skal begynne å løpe. Luftfartsmyndigheten kan frafalle krav om påløpt tvangsmulkt helt eller delvis.",
                        "Kongen kan ved forskrift fastsette nærmere regler om ileggelse av tvangsmulkt, og måten tilsynet etter annet ledd ellers skal utøves på.",
                        "Om nødvendig kan luftfartsmyndigheten kreve bistand fra politiet til å gjennomføre tiltak som nevnt i annet ledd.",
                        "Ny § 10-43 skal lyde:"
                    ]
                },
                {
                    "name": "§ 10-43",
                    "title": "Overtredelsesgebyr",
                    "sections": [
                        "Luftfartsmyndigheten kan pålegge et foretak overtredelsesgebyr dersom foretaket eller noen som handler på vegne av foretaket",
                        "1.overtrer forskrift gitt i medhold av § 10-42 første ledd, dersom det er bestemt i vedkommende forskrift at overtredelse skal kunne sanksjoneres etter bestemmelsen her,",
                        "2.lar være å etterkomme luftfartsmyndighetens krav i medhold av § 10-42 annet ledd nr. 1, 2, 3 eller 5, eller pålegg gitt i medhold av § 10-42 annet ledd siste punktum, eller",
                        "3.lar være å etterkomme pålegg om å gi opplysninger i medhold av § 13-4, eller som gir gale opplysninger som svar på slikt pålegg, når dette skjer under tilsyn med regler som er gitt i medhold av § 10-42.",
                        "Ved fastsettelse av overtredelsesgebyrets størrelse skal det særlig legges vekt på overtredelsens grovhet og varighet, utvist skyld og foretakets omsetning. Luftfartstilsynet kan i særlige tilfeller frafalle ilagt overtredelsesgebyr.",
                        "Overtredelsesgebyret forfaller til betaling to måneder etter at vedtaket fattes. Vedtak om overtredelsesgebyr er tvangsgrunnlag for utlegg. Dersom foretaket går til søksmål mot staten for å prøve vedtaket, suspenderes tvangskraften. Retten kan prøve alle sider av saken.",
                        "Adgangen til å pålegge gebyr foreldes etter 5 år. Fristen avbrytes når luftfartsmyndigheten meddeler et foretak at det er mistenkt for overtredelse av loven eller pålegg gitt i medhold av loven.",
                        "Kongen kan gi forskrift om utmåling av overtredelsesgebyr.",
                        "Nytt underkapittel G i kapittel X skal lyde:"
                    ]
                }
            ]
        },
        {
            "name": "G. Klageordning",
            "paragraphs": [
                {
                    "name": "§ 10-44",
                    "title": "Klageorgan for flypassasjerer",
                    "sections": [
                        "Departementet kan gi forskrift om etablering av et klageorgan for løsning av tvister mellom passasjerer og flyselskaper, og bestemme at flyselskaper som flyr i, til eller fra Norge skal være underlagt ordningen. Departementet kan også gi forskrift om at andre tjenesteytere som i anledning av befordring har forpliktelser overfor passasjerene, skal være underlagt ordningen. Klageorganets avgjørelser skal ikke være rettslig bindende.",
                        "Departementet kan fastsette forskrift om klageorganets oppnevning, myndighetsområde, sammensetning, organisering, saksbehandling, finansiering, og forholdet til voldgiftsklausuler. I forskriften skal departementet kunne gi regler om",
                        "1.avgjørelse av habilitet som avviker fra reglene om saksbehandling i forvaltningsloven § 8 annet og tredje ledd,",
                        "2.at personer som utfører arbeid for klageorganet skal bevare taushet om navnet og identiteten til de som klager,",
                        "3.at det kan gjøres unntak fra forvaltningsloven §§ 11, 11a, og 11d,",
                        "4.at klageordningen helt eller delvis skal finansieres gjennom gebyrer fra flyselskapene, eventuelle andre tjenesteytere som er underlagt ordningen, og klagerne,",
                        "5.at et foretak som har fått en avgjørelse i klageorganet mot seg, innen en bestemt frist skal gi klageorganet en skriftlig redegjørelse for hvorfor den ikke etterlever avgjørelsen, og",
                        "6.at redegjørelser som nevnt i nr. 5, og lister over navn på de foretakene som ikke har etterlevd avgjørelsene, skal offentliggjøres på egnet måte."
                    ]
                },
                {
                    "name": "§ 10-45",
                    "title": "Plikt til å opplyse om klagerett",
                    "sections": [
                        "Dersom det oppstår tvist mellom en passasjer og en tjenesteyter som er underlagt klageorganets myndighetsområde etter § 10-44, skal passasjeren skriftlig opplyses om retten til å klage i medhold av § 10-46. Departementet kan fastsette forskrift om at passasjerene ved bestilling, eller i forbindelse med befordringen, skal opplyses om retten til å klage etter § 10-46. Departementet kan fastsette forskrift om hvilket innhold opplysningsplikten etter første og annet punktum skal ha, om måten opplysningene skal gis på, og hvem som har plikt til å gi opplysningene."
                    ]
                },
                {
                    "name": "§ 10-46",
                    "title": "Passasjerenes rett til å klage",
                    "sections": [
                        "Alle passasjerer som omfattes av klageorganets myndighetsområde etter § 10-44 skal ha rett til å klage til klageorganet dersom de har saklig interesse i å be om en vurdering av saken. Departementet kan fastsette forskrift om hvem som har klagerett."
                    ]
                },
                {
                    "name": "§ 10-47",
                    "title": "Forholdet til de alminnelige domstolene",
                    "sections": [
                        "Så lenge en tvist er til behandling i klageorganet, kan ikke en part bringe den inn for de alminnelige domstolene. En tvist anses for å være til behandling fra det tidspunkt begjæringen om klagebehandling er kommet inn til klageorganet. En sak som klageorganet har realitetsbehandlet, kan bringes direkte inn for tingretten.",
                        "Ny § 13-4 skal lyde:"
                    ]
                },
                {
                    "name": "§ 13-4",
                    "title": "Opplysningsplikt",
                    "sections": [
                        "(1) Departementet, luftfartsmyndigheten, eller andre som utfører oppgaver på deres vegne, kan pålegge følgende personer å gi opplysninger som er nødvendige å ha ved utføringen av deres oppgaver etter denne loven, eller etter forskrifter og enkeltvedtak gitt i medhold av loven:",
                        "1.eieren eller brukeren av luftfartøy,",
                        "2.innehaveren av, eller personer som utfører tjeneste eller arbeid for",
                        "a.foretak som driver ervervsmessig luftfartsvirksomhet som nevnt i kapittel VIII,",
                        "b.foretak som eier eller driver godkjent landingsplass eller annet luftfartsanlegg,",
                        "c.foretak som leverer andre tjenester på lufthavner enn de som er nevnt i bokstav b, eller andre foretak som bruker lufthavner,",
                        "d.foretak som er godkjent etter § 4-10,",
                        "e.andre foretak som driver med godkjenning etter denne lov eller forskrift gitt med hjemmel i den, og",
                        "3.personer som sitter på relevante opplysninger om overtredelse av regler gitt i medhold av § 10-42 første ledd i et EØS-land.",
                        "(2) Departementet og luftfartsmyndigheten kan pålegge person som nevnt i første ledd, eller foretak en slik person utfører tjeneste eller arbeid for, å betale tvangsmulkt til staten dersom pålegg etter første ledd ikke etterkommes.",
                        "Ny § 13-4a skal lyde:"
                    ]
                },
                {
                    "name": "§ 13-4a",
                    "title": "Taushetsplikt",
                    "sections": [
                        "Enhver som utfører tjeneste eller arbeid for et organ som er tildelt myndighetsoppgaver i eller i medhold av denne loven, har taushetsplikt etter forvaltningsloven om det som de får kjennskap til under utførelse av sitt arbeid. Opplysninger som er taushetsbelagte etter første punktum, kan gis videre til utenlandske og internasjonale myndigheter og organisasjoner når dette følger av internasjonale avtaler eller forpliktelser. Det samme gjelder når opplysningene er av vesentlig betydning for slik myndighet eller organisasjon, og vedkommende organ er underlagt taushetsplikt av minst samme omfang som det organet som gir opplysningene fra seg. Bestemmelsen her gjelder ikke opplysninger som mottas i henhold til reglene i kapittel XII.",
                        "Loven trer i kraft straks."
                    ]
                }
            ]
        },
        {
            "name": "II",
            "paragraphs": []
        }
    ]
}
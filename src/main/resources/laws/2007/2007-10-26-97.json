{
    "lawId": "LOV-2007-10-26-97",
    "lawName": "Lov om endringer i sosialtjenesteloven og i enkelte andre lover",
    "shortName": "Endringslov til sosialtjenesteloven mv.",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 5A-1",
                    "title": "Kvalifiseringsprogram",
                    "sections": [
                        "Kvalifiseringsprogram gjelder for personer i yrkesaktiv alder med vesentlig nedsatt arbeids- og inntektsevne og ingen eller svært begrensede ytelser til livsopphold etter folketrygdloven eller arbeidsmarkedsloven.",
                        "Rett til kvalifiseringsprogram forutsetter at",
                        "a)søkeren har gjennomgått en arbeidsevnevurdering,",
                        "b)tett og koordinert bistand gjennom deltakelse i programmet vurderes som hensiktsmessig og nødvendig for å styrke vedkommendes mulighet for deltakelse i arbeidslivet, og",
                        "c)arbeids- og velferdsforvaltningen kan tilby et tilpasset program.",
                        "For den tiden en person deltar i et kvalifiseringsprogram, har vedkommende rett til kvalifiseringsstønad etter bestemmelsene i § 5A-7.",
                        "Departementet kan i forskrift gi nærmere bestemmelser om retten til kvalifiseringsprogram og om bruken av arbeidsevnevurderinger, herunder faglig innhold og metode."
                    ]
                },
                {
                    "name": "§ 5A-2",
                    "title": "Kvalifiseringsprogrammets innhold",
                    "sections": [
                        "Programmet skal inneholde arbeidsrettede tiltak og arbeidssøking og kan inneholde andre tiltak som kan være med på å støtte opp under og forberede overgang til arbeid.",
                        "Med andre tiltak menes opplæringstiltak, motivasjonstrening, mestringstrening o.l. Det kan settes av tid til helsehjelp, opptrening, egenaktivitet mv.",
                        "Innholdet i programmet skal tilpasses den enkeltes behov og forutsetninger.",
                        "Programmet skal være helårig og på full tid.",
                        "Programmet skal angi et hensiktsmessig starttidspunkt basert på en individuell vurdering.",
                        "Ved gjennomført eller avbrutt program skal det utstedes et deltakerbevis.",
                        "Departementet kan i forskrift gi nærmere bestemmelser om programmets innhold."
                    ]
                },
                {
                    "name": "§ 5A-3",
                    "title": "Iverksetting av programmet",
                    "sections": [
                        "Kommunen skal tilrettelegge og iverksette kvalifiseringsprogram for person som omfattes av bestemmelsene i §§ 5A-1 og 5A-2 fra det tidspunktet kvalifiseringsprogrammet angir, men senest innen seks måneder etter at søknad om deltakelse har kommet inn."
                    ]
                },
                {
                    "name": "§ 5A-4",
                    "title": "Programmets varighet",
                    "sections": [
                        "Programmet kan gis for en periode på inntil ett år og kan etter en ny vurdering forlenges med inntil ett år. Programmet kan etter en særskilt vurdering forlenges utover to år. Godkjent permisjon kommer i tillegg.",
                        "Departementet kan i forskrift fastsette nærmere retningslinjer for varighetsvurderingen."
                    ]
                },
                {
                    "name": "§ 5A-5",
                    "title": "Individuell plan",
                    "sections": [
                        "Deltakere i kvalifiseringsprogram har rett til individuell plan. Planen skal utformes i samarbeid med deltakeren, jf. § 8-4. Kommunens ansvar etter § 4-3a annet ledd gjelder tilsvarende."
                    ]
                },
                {
                    "name": "§ 5A-6",
                    "title": "Stans av kvalifiseringsprogrammet på grunn av den enkeltes forhold",
                    "sections": [
                        "Kommunen kan stanse programmet for den enkelte dersom det er saklig begrunnet i den enkeltes forhold, herunder når deltakeren har tilbud om høvelig arbeid."
                    ]
                },
                {
                    "name": "§ 5A-7",
                    "title": "Kvalifiseringsstønad",
                    "sections": [
                        "For den tiden en person deltar i kvalifiseringsprogram, har vedkommende rett til kvalifiseringsstønad.",
                        "Kvalifiseringsstønaden skal på årsbasis være lik to ganger folketrygdens grunnbeløp. Deltaker under 25 år mottar 2/3 stønad.",
                        "Antall stønadsdager hvert år settes til 260, slik at stønaden per dag utgjør 1/260 av stønaden på årsbasis.",
                        "Til den som forsørger barn, ytes et barnetillegg. Departementet gir forskrifter om barnetillegg, herunder om tilleggets størrelse mv."
                    ]
                },
                {
                    "name": "§ 5A-8",
                    "title": "Fravær og permisjon fra kvalifiseringsprogrammet",
                    "sections": [
                        "Ved fravær som ikke skyldes sykdom eller andre tvingende velferdsgrunner, og som det ikke er gitt tillatelse til, reduseres stønaden tilsvarende, jf. § 5A-7.",
                        "Departementet kan i forskrift fastsette nærmere regler om fravær og permisjon."
                    ]
                },
                {
                    "name": "§ 5A-9",
                    "title": "Samordning mellom kvalifiseringsstønad og arbeidsinntekt mv.",
                    "sections": [
                        "I den utstrekning en deltaker i kvalifiseringsprogram har inntektsgivende arbeid, reduseres stønaden inkludert barnetillegg tilsvarende, beregnet i forhold til antall timer i inntektsgivende arbeid.",
                        "Inntil 50 prosent stilling kan kombineres med fortsatt deltakelse i kvalifiseringsprogrammet. Summen av inntektsgivende arbeid og andre aktiviteter innenfor programmet skal minst utgjøre full tid, jf. § 5A-2.",
                        "Stønaden reduseres ikke på grunn av mottatt barnebidrag."
                    ]
                },
                {
                    "name": "§ 5A-10",
                    "title": "Samordning mellom kvalifiseringsstønad og andre offentlige ytelser",
                    "sections": [
                        "Kvalifiseringsstønaden reduseres i den utstrekning vedkommende har rett til dagpenger under arbeidsløshet, sykepenger, foreldrepenger eller rehabiliteringspenger.",
                        "Dersom en deltaker i kvalifiseringsprogram deltar i tiltak som utløser stønad til livsopphold etter arbeidsmarkedsloven, tilfaller stønaden kommunen.",
                        "Dersom en mottaker av kvalifiseringsstønad får etterbetalt ytelser som nevnt i første ledd, kan kommunen kreve hel eller delvis refusjon i det beløpet som skal etterbetales, til dekning av sine utlegg til samme formål og for samme tidsrom."
                    ]
                },
                {
                    "name": "§ 5A-11",
                    "title": "Utbetaling av kvalifiseringsstønad",
                    "sections": [
                        "Utbetaling av kvalifiseringsstønad skjer etterskuddsvis på grunnlag av registrert frammøte. Kommunen beslutter hvordan og til hvilke tidspunkter utbetaling skal skje."
                    ]
                },
                {
                    "name": "§ 5A-12",
                    "title": "Trekk i framtidige utbetalinger m.m.",
                    "sections": [
                        "Dersom en person har fått utbetalt høyere kvalifiseringsstønad enn det vedkommende har krav på, kan det overskytende trekkes i framtidig stønad.",
                        "Dersom det er gitt uriktige opplysninger gjelder § 5-6 tilsvarende for kvalifiseringsstønad.",
                        "I lov 13. juni 1980 nr. 24 om ligningsforvaltning gjøres følgende endring:",
                        "§ 6-2 nr. 1 bokstav b skal lyde:",
                        "b.pensjon, introduksjonsstønad etter introduksjonsloven, kvalifiseringsstønad etter sosialtjenesteloven, føderåd i jord- og skogbruk, livrente som ledd i pensjonsordning i arbeidsforhold, engangs- og avløsningsbeløp for slike ytelser, underholdsbidrag, fødselspenger, omsorgspenger ved adopsjon, dagpenger under arbeidsløshet, sykepenger o.l. ytelser som skal regnes som skattepliktig inntekt for mottakeren,",
                        "I lov 28. februar 1997 nr. 19 om folketrygd gjøres følgende endringer:",
                        "§ 13-11 første ledd første punktum skal lyde:",
                        "Medlemmer som deltar i arbeidsmarkedstiltak, attføringstiltak, kurs eller lignende i regi av Arbeids- og velferdsetaten, i kvalifiseringsprogram i kommunal regi, eller i program i henhold til introduksjonsloven, er yrkesskadedekket.",
                        "§ 23-2 femte ledd annet punktum skal lyde:",
                        "Det skal heller ikke betales arbeidsgiveravgift av introduksjonsstønad etter introduksjonsloven eller kvalifiseringsstønad etter sosialtjenesteloven.",
                        "§ 23-3 nr. 2 bokstav f skal lyde:",
                        "f)kvalifiseringsstønad etter sosialtjenesteloven.",
                        "I lov 26. mars 1999 nr. 14 om skatt av formue og inntekt gjøres følgende endringer:",
                        "§ 5-24 bokstav e skal lyde:",
                        "e.introduksjonsstønad beregnet etter lov om introduksjonsordning for nyankomne innvandrere kapittel 3 og kvalifiseringsstønad etter sosialtjenesteloven.",
                        "§ 12-2 bokstav h skal lyde:",
                        "h.introduksjonsstønad beregnet etter lov om introduksjonsordning for nyankomne innvandrere kapittel 3 og kvalifiseringsstønad etter sosialtjenesteloven.",
                        "I lov 16. juni 2006 nr. 20 om arbeids- og velferdsforvaltningen gjøres følgende endring:",
                        "§ 13 annet ledd skal lyde:",
                        "Kontoret skal ivareta oppgaver for etaten og kommunens oppgaver etter sosialtjenesteloven kapittel 5 og 5A. Etaten og kommunen kan avtale at også andre av kommunens tjenester skal inngå i kontoret.",
                        "Ikrafttredelse",
                        "Nytt kapittel 5A trer i kraft fra den tid Kongen bestemmer. Kapitlet gjelder for den enkelte kommune fra det tidspunkt det er inngått avtale mellom Arbeids- og velferdsetaten og kommunen etter arbeids- og velferdsforvaltningsloven §§ 13 og 14 og felles lokalt kontor er etablert. De øvrige delene av loven trer i kraft straks."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        },
        {
            "name": "IV",
            "paragraphs": []
        },
        {
            "name": "V",
            "paragraphs": []
        },
        {
            "name": "VI",
            "paragraphs": []
        }
    ]
}
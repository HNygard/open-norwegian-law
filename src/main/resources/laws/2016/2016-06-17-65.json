{
    "lawId": "LOV-2016-06-17-65",
    "lawName": "Lov om endringer i barnehageloven og opplæringslova (spesialpedagogisk hjelp, kortere ventetid for barnehageplass m.m.)",
    "shortName": "Endringslov til barnehageloven og opplæringslova",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 9 b",
                    "title": "Særlige regler om klageinstans",
                    "sections": [
                        "Fylkesmannen er klageinstans for vedtak fattet av kommunen etter lovens §§ 10 og 11, § 14 andre ledd, §§ 16 til 18 og §§ 19 e til 19 h og der det følger av forskrift gitt i medhold av denne lov.",
                        "§ 12 a skal lyde:"
                    ]
                },
                {
                    "name": "§ 12 a",
                    "title": "Rett til plass i barnehage",
                    "sections": [
                        "Barn som fyller ett år senest innen utgangen av august det året det søkes om barnehageplass, har etter søknad rett til å få plass i barnehage fra august i samsvar med denne loven med forskrifter.",
                        "Barn som fyller ett år i september eller oktober det året det søkes om barnehageplass, har etter søknad rett til å få plass i barnehage fra den måneden barnet fyller ett år i samsvar med denne loven med forskrifter.",
                        "Barnet har rett til plass i barnehage i den kommunen der det er bosatt.",
                        "Søknadsfrist til opptaket fastsettes av kommunen.",
                        "Nytt kapittel V A med nye §§ 19 a til 19 h skal lyde:"
                    ]
                }
            ]
        },
        {
            "name": "Kapittel V A Spesialpedagogisk hjelp, tegnspråkopplæring m.m.",
            "paragraphs": [
                {
                    "name": "§ 19 a",
                    "title": "Rett til spesialpedagogisk hjelp",
                    "sections": [
                        "Barn under opplæringspliktig alder har rett til spesialpedagogisk hjelp dersom de har særlige behov for det. Dette gjelder uavhengig av om de går i barnehage.",
                        "Formålet med spesialpedagogisk hjelp er å gi barn tidlig hjelp og støtte i utvikling og læring av for eksempel språklige og sosiale ferdigheter.",
                        "Spesialpedagogisk hjelp kan gis til barnet individuelt eller i gruppe. Hjelpen skal omfatte tilbud om foreldrerådgivning.",
                        "Kommunen skal oppfylle retten til spesialpedagogisk hjelp for barn bosatt i kommunen.",
                        "Fylkeskommunen skal oppfylle retten til spesialpedagogisk hjelp etter denne loven for barn i barneverninstitusjon og barn som er pasient i helseinstitusjon eid av regionalt helseforetak, eller i privat helseinstitusjon med avtale med regionalt helseforetak.",
                        "Departementet kan gi forskrift om ansvar for utgifter til spesialpedagogisk hjelp, hvem som skal regnes som bosatt i kommunen, refusjon av andre kommuners eller fylkeskommuners utgifter til spesialpedagogisk hjelp, fylkeskommunens ansvar for rett til spesialpedagogisk hjelp for barn i barneverninstitusjon og fylkeskommunens ansvar for rett til spesialpedagogisk hjelp for barn som er pasienter i helseinstitusjon eid av regionalt helseforetak, eller i privat helseinstitusjon med avtale med regionalt helseforetak."
                    ]
                },
                {
                    "name": "§ 19 b",
                    "title": "Samarbeid med barnets foreldre",
                    "sections": [
                        "Før det blir utarbeidet en sakkyndig vurdering og fattet vedtak om spesialpedagogisk hjelp, skal det innhentes samtykke fra barnets foreldre. Foreldrene har rett til å gjøre seg kjent med innholdet i den sakkyndige vurderingen og til å uttale seg før det fattes vedtak.",
                        "Tilbudet om spesialpedagogisk hjelp skal så langt som mulig utformes i samarbeid med barnet og barnets foreldre, og det skal legges stor vekt på deres syn.",
                        "Det skal én gang i året utarbeides en skriftlig oversikt over den spesialpedagogiske hjelpen barnet har mottatt og en vurdering av barnets utvikling. Foreldrene og kommunen skal få denne oversikten og vurderingen.",
                        "Dersom barneverntjenesten har overtatt omsorgen etter barnevernloven §§ 4-8 eller 4-12, har barneverntjenesten rett til å ta avgjørelser etter dette kapittelet på vegne av barnet. Tilsvarende gjelder ved vedtak om flytteforbud etter barnevernloven § 4-8 og vedtak om plassering etter barnevernloven § 4-6 andre ledd."
                    ]
                },
                {
                    "name": "§ 19 c",
                    "title": "Pedagogisk-psykologisk tjeneste",
                    "sections": [
                        "Kommunens pedagogisk-psykologiske tjeneste er sakkyndig instans i saker om spesialpedagogisk hjelp. Den pedagogisk-psykologiske tjenesten skal sørge for at det blir utarbeidet lovpålagte sakkyndige vurderinger.",
                        "Den pedagogisk-psykologiske tjenesten skal bistå barnehagen i arbeidet med kompetanse- og organisasjonsutvikling for å tilrettelegge barnehagetilbudet for barn med særlige behov.",
                        "Departementet kan gi forskrift om andre oppgaver for den pedagogisk-psykologiske tjenesten."
                    ]
                },
                {
                    "name": "§ 19 d",
                    "title": "Sakkyndig vurdering",
                    "sections": [
                        "Før kommunen eller fylkeskommunen fatter vedtak om spesialpedagogisk hjelp, skal det foreligge en sakkyndig vurdering av om barnet har særlige behov for spesialpedagogisk hjelp.",
                        "I den sakkyndige vurderingen skal det utredes og tas standpunkt til blant annet:",
                        "a)om det foreligger sen utvikling og lærevansker hos barnet",
                        "b)realistiske mål for barnets utvikling og læring",
                        "c)om barnets behov kan avhjelpes innenfor det ordinære barnehagetilbudet",
                        "d)hvilken type hjelp og organisering som vil bidra til barnets utvikling og læring",
                        "e)hvilket omfang av spesialpedagogisk hjelp som er nødvendig, og hvilken kompetanse de som gir hjelpen bør ha",
                        "Departementet kan gi forskrift om innholdet i den sakkyndige vurderingen."
                    ]
                },
                {
                    "name": "§ 19 e",
                    "title": "Vedtak om spesialpedagogisk hjelp",
                    "sections": [
                        "Kommunen eller fylkeskommunen fatter vedtak om spesialpedagogisk hjelp. Dersom vedtaket avviker fra den sakkyndige vurderingen, skal dette begrunnes i vedtaket.",
                        "Vedtaket skal inneholde:",
                        "a)hva hjelpen skal gå ut på",
                        "b)hvor lenge hjelpen skal vare",
                        "c)hvilket timeomfang hjelpen skal ha",
                        "d)hvordan hjelpen skal organiseres",
                        "e)hvilken kompetanse de som gir hjelpen skal ha",
                        "f)tilbud om foreldrerådgivning",
                        "Dersom barnet flytter til en annen kommune, skal vedtaket om spesialpedagogisk hjelp gjelde frem til det er fattet nytt vedtak i saken."
                    ]
                },
                {
                    "name": "§ 19 f",
                    "title": "Rett til skyss for barn med rett til spesialpedagogisk hjelp",
                    "sections": [
                        "Dersom gratis skyss er nødvendig for at barnet skal kunne motta spesialpedagogisk hjelp, har barnet rett til slik skyss.",
                        "Barnet har rett til nødvendig reisefølge og tilsyn. Kommunen skal innlosjere barnet når daglig skyss ikke er forsvarlig.",
                        "Kommunen skal fatte vedtak om og oppfylle retten til skyss, nødvendig reisefølge, tilsyn og innlosjering."
                    ]
                },
                {
                    "name": "§ 19 g",
                    "title": "Barn med nedsatt funksjonsevne",
                    "sections": [
                        "Kommunen skal sikre at barn med nedsatt funksjonsevne får et egnet individuelt tilrettelagt barnehagetilbud. Plikten til tilrettelegging omfatter ikke tiltak som innebærer en uforholdsmessig byrde for kommunen. Ved vurderingen av om tilretteleggingen innebærer en uforholdsmessig byrde, skal det særlig legges vekt på tilretteleggingens effekt for å nedbygge funksjonshemmende barrierer, de nødvendige kostnadene ved tilretteleggingen og virksomhetens ressurser.",
                        "Kommunen fatter vedtak om tilrettelegging av barnehagetilbudet til barn med nedsatt funksjonsevne."
                    ]
                },
                {
                    "name": "§ 19 h",
                    "title": "Rett til tegnspråkopplæring",
                    "sections": [
                        "Barn under opplæringspliktig alder som har tegnspråk som førstespråk, eller som etter en sakkyndig vurdering har behov for tegnspråkopplæring, har rett til slik opplæring. Retten gjelder uavhengig av om barnet går i barnehage.",
                        "Kommunen skal oppfylle retten til tegnspråkopplæring for barn bosatt i kommunen. Før kommunen fatter vedtak om tegnspråkopplæring, skal det utarbeides en sakkyndig vurdering av den pedagogisk-psykologiske tjenesten.",
                        "Før det blir utarbeidet en sakkyndig vurdering og fattet vedtak om tegnspråkopplæring, skal det innhentes samtykke fra barnets foreldre. Foreldrene har rett til å gjøre seg kjent med innholdet i den sakkyndige vurderingen og til å uttale seg før det fattes vedtak.",
                        "Tilbudet om tegnspråkopplæring skal så langt som mulig utformes i samarbeid med barnet og barnets foreldre, og det skal legges stor vekt på deres syn.",
                        "Dersom barnet flytter til en annen kommune, skal vedtaket om tegnspråkopplæring gjelde frem til det er fattet nytt vedtak i saken.",
                        "Retten til skyss, tilsyn, reisefølge og innlosjering etter § 19 f gjelder tilsvarende for barn med rett til tegnspråkopplæring.",
                        "Departementet kan gi forskrift om tegnspråkopplæring for barn under opplæringspliktig alder.",
                        "I lov 17. juli 1998 nr. 61 om grunnskolen og den vidaregåande opplæringa gjøres følgende endringer:",
                        "§ 2-6 tredje ledd oppheves. Nåværende fjerde ledd blir tredje ledd og skal lyde:",
                        "Før kommunen gjer vedtak etter første ledd, skal det liggje føre ei sakkunnig vurdering.",
                        "§ 5-3 første ledd første punktum skal lyde:",
                        "Før kommunen eller fylkeskommunen gjer vedtak om spesialundervisning etter § 5-1, skal det liggje føre ei sakkunnig vurdering av dei særlege behova til eleven.",
                        "§ 5-3 fjerde ledd skal lyde:",
                        "Dersom vedtaket frå kommunen eller fylkeskommunen avvik frå den sakkunnige vurderinga, skal grunngivinga for vedtaket blant anna vise kvifor kommunen eller fylkeskommunen meiner at eleven likevel får eit opplæringstilbod som oppfyller retten etter § 5-1.",
                        "§ 5-7 oppheves.",
                        "§ 7-6 oppheves.",
                        "§ 13-1 overskrift og første ledd første punktum skal lyde:"
                    ]
                }
            ]
        },
        {
            "name": "II",
            "paragraphs": [
                {
                    "name": "§ 13-1",
                    "title": "Plikt for kommunen til å sørgje for grunnskoleopplæring",
                    "sections": [
                        "Kommunen skal oppfylle retten til grunnskoleopplæring etter denne lova for alle som er busette i kommunen.",
                        "§ 13-2 overskrift og første ledd første punktum skal lyde:"
                    ]
                },
                {
                    "name": "§ 13-2",
                    "title": "Plikt for fylkeskommunen til å sørgje for grunnskoleopplæring og vidaregåande opplæring i institusjonar etter barnevernlova",
                    "sections": [
                        "Når det blir gjort vedtak om plassering i institusjon etter barnevernlova, er det den fylkeskommunen der institusjonen ligg som har ansvaret for å oppfylle retten til grunnskoleopplæring og vidaregåande opplæring etter lova her.",
                        "§ 13-3 a overskrift og første ledd første punktum skal lyde:"
                    ]
                },
                {
                    "name": "§ 13-3 a",
                    "title": "Plikt for fylkeskommunen til å sørgje for grunnskoleopplæring og vidaregåande opplæring i helseinstitusjonar",
                    "sections": [
                        "Fylkeskommunen der ein institusjon ligg, skal oppfylle retten til grunnskoleopplæring og vidaregåande opplæring etter lova her for pasientar i helseinstitusjonar som eit regionalt helseføretak eig, og for pasientar i private helseinstitusjonar som har avtale med regionale helseføretak.",
                        "§ 13-4 første ledd første og andre punktum skal lyde:",
                        "Kommunen er ansvarleg for skyss av grunnskoleelevar og vaksne som har rett til skyss på grunn av særleg farleg eller vanskeleg skoleveg. Kommunen skal oppfylle retten til reisefølgje og tilsyn for grunnskoleelevar og vaksne.",
                        "§ 15-2 første ledd skal lyde:",
                        "Departementet er klageinstans for enkeltvedtak i grunnskolen. For enkeltvedtak i personalsaker gjeld likevel reglane om klageinstans i § 28 i forvaltningslova.",
                        "Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid."
                    ]
                }
            ]
        },
        {
            "name": "III",
            "paragraphs": []
        }
    ]
}
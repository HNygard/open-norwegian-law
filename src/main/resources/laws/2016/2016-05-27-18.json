{
    "lawId": "LOV-2016-05-27-18",
    "lawName": "Lov om endringer i energiloven (skille mellom nettvirksomhet og annen virksomhet mv.)",
    "shortName": "Endringslov til energiloven",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 1-5",
                    "title": "(Transmisjonsnett)",
                    "sections": [
                        "Transmisjonsnettet omfatter anlegg for overføring av elektrisk energi på minst 200 kV, og anlegg på 132 kV som er av vesentlig betydning for driften av disse anleggene.",
                        "Transmisjonsnettet omfatter også anlegg for omforming av elektrisk energi, når omformeranlegget er direkte tilknyttet anlegg for overføring som nevnt i første ledd og transformerer til spenning på minst 33 kV.",
                        "Transmisjonsnettet omfatter ikke anlegg som nevnt i første og andre ledd som kun betjener en enkelt eller et fåtall brukere.",
                        "Departementet kan i enkeltvedtak fastsette hvilke anlegg som skal inngå i transmisjonsnettet i henhold til denne bestemmelse. Anlegg som inngår i sentralnettet ved denne bestemmelsens ikrafttredelse, inngår i transmisjonsnettet med mindre departementet fatter annet vedtak.",
                        "Ny § 3-7 skal lyde:"
                    ]
                },
                {
                    "name": "§ 3-7",
                    "title": "(Koordinerende operatør av distribusjonssystem)",
                    "sections": [
                        "Departementet kan gi forskrifter om utpeking av konsesjonær etter §§ 3-1 og 3-2 som koordinerende operatør av distribusjonssystem. Departementet kan gi forskrifter om operatørens oppgaver og myndighet overfor aktører som helt eller delvis eier eller er tilknyttet nett.",
                        "§ 4-1 nytt femte ledd skal lyde:",
                        "Departementet kan gi forskrift om omgjøringsadgang som avviker fra bestemmelsene om tidsfrister i forvaltningsloven §§ 34 og 35 ved feil i datagrunnlaget for enkeltvedtak om fastsettelse av nettselskapenes inntektsrammer.",
                        "§ 4-6 skal lyde:"
                    ]
                },
                {
                    "name": "§ 4-6",
                    "title": "(Krav om selskapsmessig skille)",
                    "sections": [
                        "I et integrert foretak skal nettvirksomhet være organisert som en egen selvstendig juridisk enhet, adskilt fra annen virksomhet. Nettforetak skal ikke ha direkte eller indirekte kontroll over foretak som driver annen virksomhet. Foretak som driver produksjon eller omsetning av elektrisk energi eller konsesjonspliktig fjernvarmevirksomhet, skal ikke ha direkte eller indirekte kontroll over nettforetak.",
                        "Første ledd er ikke til hinder for samarbeid om felles driftssentral mellom nettforetak og foretak som driver produksjon av elektrisk energi eller fjernvarmevirksomhet, så lenge nettforetaket har styring og ansvar for driftssentralens nettfunksjoner. Departementet kan gi forskrift om nettforetaks adgang til å selge eller leie ut egen kapasitet, herunder driftskontrollfunksjoner, overskuddskapasitet og i beredskapssituasjoner.",
                        "Departementet kan gi dispensasjon fra hele eller deler av kravet om selskapsmessig skille.",
                        "Departementet kan gi nærmere forskrifter om selskapsmessig skille og fastsette vilkår i konsesjon etter § 4-1 om forhold som nevnt i denne bestemmelsen.",
                        "§ 4-7 skal lyde:"
                    ]
                },
                {
                    "name": "§ 4-7",
                    "title": "(Krav om funksjonelt skille)",
                    "sections": [
                        "Personer i ledelsen i nettforetak kan ikke delta i ledelsen i foretak som driver annen virksomhet innenfor det integrerte foretaket.",
                        "Morselskap eller kontrollerende eier i det integrerte foretaket skal ikke gi instrukser til nettforetak om den daglige driften eller om avgjørelser vedrørende utbygging eller oppgradering av nettet. Dette er ikke til hinder for overordnet styring med nettforetakets økonomiske rammer.",
                        "Departementet kan gi dispensasjon fra hele eller deler av kravet til funksjonelt skille.",
                        "Departementet kan gi nærmere forskrifter om funksjonelt skille og fastsette vilkår for konsesjon etter § 4-1 om forhold som nevnt i denne bestemmelsen.",
                        "1.Loven gjelder fra det tidspunkt Kongen bestemmer. Kongen kan sette i kraft de forskjellige bestemmelsene til forskjellig tid.",
                        "2.Integrerte foretak som omfattes av § 1-3 tredje ledd, plikter innen 1. januar 2021 å være organisert i samsvar med kravene i §§ 4-6 og 4-7.",
                        "3.Dispensasjon som nevnt i § 4-6 tredje ledd og § 4-7 tredje ledd fra hele eller deler av kravene om selskapsmessig og funksjonelt skille, kan også gis før loven har trådt i kraft."
                    ]
                }
            ]
        },
        {
            "name": "II",
            "paragraphs": []
        }
    ]
}
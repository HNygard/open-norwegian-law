{
    "lawId": "LOV-2016-06-17-46",
    "lawName": "Lov om endring av juridisk kjønn",
    "shortName": "Lov om endring av juridisk kjønn",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Definisjon",
                    "sections": [
                        "Med juridisk kjønn menes det kjønnet en person er registrert med i folkeregisteret."
                    ]
                },
                {
                    "name": "§ 2",
                    "title": "Rett til å endre juridisk kjønn",
                    "sections": [
                        "Personer som er bosatt i Norge og som opplever å tilhøre det andre kjønnet enn det vedkommende er registrert med i folkeregisteret, har rett til å få endret sitt juridiske kjønn. Departementet kan gi forskrift om at loven skal gjelde for norske statsborgere bosatt i utlandet."
                    ]
                },
                {
                    "name": "§ 3",
                    "title": "Endring av juridisk kjønn for personer som er satt under vergemål",
                    "sections": [
                        "En person som er satt under vergemål etter vergemålsloven, søker selv om endring av juridisk kjønn."
                    ]
                },
                {
                    "name": "§ 4",
                    "title": "Endring av juridisk kjønn for barn",
                    "sections": [
                        "Barn som har fylt 16 år kan selv søke om endring av juridisk kjønn.",
                        "Barn mellom 6 og 16 år må søke om endring av juridisk kjønn sammen med den eller de som har foreldreansvar for barnet. Dersom foreldre har felles foreldreansvar, men søknaden fremmes sammen med bare en av dem, kan det juridiske kjønnet likevel endres dersom dette er til barnets beste.",
                        "Søknad om endring av juridisk kjønn for barn under 6 år fremmes av den eller de som har foreldreansvar for barnet. Barn som er i stand til å danne seg egne synspunkter om det saken gjelder, skal informeres og gis mulighet til å uttale seg før søknaden fremmes. Det er et vilkår for endring at barnet har en medfødt usikker somatisk kjønnsutvikling. Søker må legge frem dokumentasjon på tilstanden fra helsepersonell."
                    ]
                },
                {
                    "name": "§ 5",
                    "title": "Behandlingen av søknader om å endre juridisk kjønn",
                    "sections": [
                        "Søknader om å endre juridisk kjønn behandles av skattekontoret (folkeregistermyndigheten). Skattekontorets vedtak i sak om endring av juridisk kjønn kan påklages til Fylkesmannen i Oslo og Akershus.",
                        "Søknader fra barn mellom 6 og 16 år som etter § 4 andre ledd andre punktum fremmes sammen med bare en av dem som har foreldreansvar, behandles av Fylkesmannen i Oslo og Akershus. Fylkesmannens vedtak kan påklages til Nasjonalt klageorgan for helsetjenesten."
                    ]
                },
                {
                    "name": "§ 6",
                    "title": "Rettslige konsekvenser av å endre juridisk kjønn",
                    "sections": [
                        "Det juridiske kjønnet skal legges til grunn ved anvendelsen av andre lover og forskrifter. Fødselskjønnet skal likevel legges til grunn dersom det er nødvendig for å etablere foreldreskap og foreldreansvar etter barneloven. En person som endrer sitt juridiske kjønn, beholder rettigheter og plikter som følge av farskap, morskap eller medmorskap.",
                        "Regler som gjelder om eller for en kvinne som føder barn, gjelder på samme måte for en person som føder barn etter å ha endret juridisk kjønn."
                    ]
                },
                {
                    "name": "§ 7",
                    "title": "Forskrifter",
                    "sections": [
                        "Departementet kan gi forskrift om utfylling og gjennomføring av bestemmelsene i loven."
                    ]
                },
                {
                    "name": "§ 8",
                    "title": "Ikrafttredelse",
                    "sections": [
                        "Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid."
                    ]
                },
                {
                    "name": "§ 9",
                    "title": "Endringer i andre lover",
                    "sections": [
                        "Fra det tidspunktet loven trer i kraft, gjøres følgende endringer i lov 7. juni 2002 nr. 19 om personnavn:",
                        "§ 10 andre ledd første punktum skal lyde:",
                        "Personer over 16 år kan ikke ta, endre eller sløyfe fornavn eller etternavn mer enn en gang hvert tiende år.",
                        "§ 12 skal lyde:"
                    ]
                },
                {
                    "name": "§ 12",
                    "title": "Melding om navn for barn",
                    "sections": [
                        "Melding om å ta, endre eller sløyfe navn for noen som ikke har fylt 16 år, skal fremsettes av den eller de som har foreldreansvaret, eller disse må ha samtykket i meldingen. Gjelder meldingen et barn over 12 år, må også barnet selv ha samtykket. Selv om det ikke foreligger samtykke etter første eller annet punktum, kan meldingen godtas dersom det foreligger særlig grunn.",
                        "Gjelder meldingen en person som har endret juridisk kjønn etter lov om endring av juridisk kjønn § 4 andre ledd andre punktum, er det tilstrekkelig med samtykke fra en av dem som har foreldreansvaret."
                    ]
                }
            ]
        }
    ]
}
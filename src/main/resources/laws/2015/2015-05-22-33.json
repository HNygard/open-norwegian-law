{
    "lawId": "LOV-2015-05-22-33",
    "lawName": "Lov om Norges nasjonale institusjon for menneskerettigheter",
    "shortName": "Lov om Nasjonal institusjon",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Formål og virkeområde",
                    "sections": [
                        "Formålet med loven er å etablere Norges nasjonale institusjon for menneskerettigheter.",
                        "Norges nasjonale institusjon for menneskerettigheter har som hovedoppgave å fremme og beskytte menneskerettighetene i tråd med Grunnloven, menneskerettsloven og den øvrige lovgivning, internasjonale traktater og folkeretten for øvrig."
                    ]
                },
                {
                    "name": "§ 2",
                    "title": "Instruks",
                    "sections": [
                        "Stortinget fastsetter alminnelig instruks for virksomheten til den nasjonale institusjonen. For øvrig utfører den nasjonale institusjonen sine oppgaver selvstendig og uavhengig, og bestemmer selv hvordan arbeidet skal innrettes og organiseres."
                    ]
                },
                {
                    "name": "§ 3",
                    "title": "Den nasjonale institusjonens oppgaver",
                    "sections": [
                        "Den nasjonale institusjonen skal bidra til å styrke gjennomføringen av menneskerettighetene, særlig ved å:",
                        "a)overvåke og rapportere om menneskerettighetenes stilling i Norge, herunder legge frem anbefalinger for å sikre at Norges menneskerettslige forpliktelser oppfylles,",
                        "b)rådgi Stortinget, regjeringen, Sametinget og andre offentlige organer og private aktører om gjennomføringen av menneskerettighetene,",
                        "c)informere om menneskerettighetene, herunder veilede enkeltpersoner om nasjonale og internasjonale klageordninger,",
                        "d)fremme opplæring, utdanning og forskning på menneskerettighetene,",
                        "e)legge til rette for samarbeid med relevante offentlige organer og andre aktører som arbeider med menneskerettighetene,",
                        "f)delta i internasjonalt samarbeid for å fremme og beskytte menneskerettighetene.",
                        "Den nasjonale institusjonen skal ikke prøve enkeltsaker om krenkelse av menneskerettigheter."
                    ]
                },
                {
                    "name": "§ 4",
                    "title": "Den nasjonale institusjonens ledelse",
                    "sections": [
                        "Den nasjonale institusjonen ledes av et styre og en direktør."
                    ]
                },
                {
                    "name": "§ 5",
                    "title": "Styrets sammensetning og oppnevning",
                    "sections": [
                        "Den nasjonale institusjonens styre skal bestå av fem medlemmer.",
                        "Styremedlemmene skal representere ulike fagfelt, herunder juridisk kompetanse om menneskerettigheter, og styret skal ha kompetanse om virksomhetsstyring. Ett av medlemmene skal ha særskilt kjennskap til samiske spørsmål. I styret skal hvert kjønn være representert med minst to medlemmer.",
                        "Stortinget velger styret, herunder leder og nestleder. Styremedlemmene velges for en periode på fire år. Medlemmene kan gjenvelges, men ingen kan sitte sammenhengende i styret i mer enn to perioder."
                    ]
                },
                {
                    "name": "§ 6",
                    "title": "Styrets oppgaver",
                    "sections": [
                        "Styret har det overordnete ansvaret for den nasjonale institusjonens faglige virksomhet, økonomi og drift. Styret skal vedta en overordnet strategi for virksomheten, godkjenne den nasjonale institusjonens virksomhetsplan, legge frem årlig melding til Stortinget, avgi årsregnskap og fremme forslag til budsjett for Stortingets presidentskap."
                    ]
                },
                {
                    "name": "§ 7",
                    "title": "Direktøren",
                    "sections": [
                        "Den nasjonale institusjonens daglige virksomhet ledes av en direktør som oppnevnes av Stortinget etter ekstern kunngjøring og innstilling fra Stortingets presidentskap.",
                        "Direktøren oppnevnes for en periode på seks år uten adgang til gjenoppnevning.",
                        "Direktøren skal tilfredsstille høye krav til faglige kvalifikasjoner og personlig egnethet, herunder inneha juridisk kompetanse eller annen kompetanse om menneskerettigheter, og bør ha erfaring fra menneskerettighetsarbeid.",
                        "Dersom direktøren dør eller blir ute av stand til å utføre sine arbeidsoppgaver, kan Stortingets presidentskap konstituere en midlertidig direktør frem til direktøren kan gjeninntre i stillingen eller ny direktør er oppnevnt i samsvar med første ledd. Det samme gjelder dersom direktøren sier fra seg stillingen før åremålsperiodens utløp.",
                        "Stortingets presidentskap kan bare si opp direktøren som følge av at denne har gjort seg skyldig i grovt pliktbrudd eller annet vesentlig mislighold av arbeidsavtalen som ikke er forenlig med den tillit stillingen som direktør for den nasjonale institusjonen krever. Fjerde ledd første punktum gjelder tilsvarende."
                    ]
                },
                {
                    "name": "§ 8",
                    "title": "Personalet",
                    "sections": [
                        "Direktøren har det daglige arbeidsgiveransvaret for personalet ved den nasjonale institusjonen. Personalet tilsettes av styret etter innstilling fra direktøren. Nærmere regler om fremgangsmåten ved tilsetting og adgang til delegering av styrets myndighet fastsettes i et personalreglement som skal godkjennes av Stortingets presidentskap.",
                        "Ved ansettelser skal det tas hensyn til at institusjonen skal ha bred faglig kompetanse, herunder kompetanse om urfolks- og minoritetsrettigheter.",
                        "Tjenestemennenes lønn, pensjon og arbeidsvilkår fastsettes av direktøren i henhold til de bestemmelser som gjelder for arbeidstakere i staten."
                    ]
                },
                {
                    "name": "§ 9",
                    "title": "Rådgivende utvalg",
                    "sections": [
                        "Styret oppnevner et rådgivende utvalg tilknyttet den nasjonale institusjonen bestående av minst 10 og høyst 15 medlemmer. Direktøren skal fremsette forslag til medlemmer.",
                        "Det rådgivende utvalget skal bidra med informasjon, råd og innspill til arbeidet som nasjonal institusjon."
                    ]
                },
                {
                    "name": "§ 10",
                    "title": "Offentlige myndigheters bistand til den nasjonale institusjonen",
                    "sections": [
                        "Offentlige myndigheter og andre som utfører oppgaver på vegne av det offentlige, skal yte den bistand som er nødvendig for at den nasjonale institusjonen kan utføre sine oppgaver etter denne lov."
                    ]
                },
                {
                    "name": "§ 11",
                    "title": "Årlig melding",
                    "sections": [
                        "Den nasjonale institusjonen skal årlig avgi en melding til Stortinget om institusjonens virksomhet og utviklingen av menneskerettighetssituasjonen i Norge.",
                        "Meldingen trykkes og offentliggjøres av institusjonen."
                    ]
                },
                {
                    "name": "§ 12",
                    "title": "Dokumentoffentlighet",
                    "sections": [
                        "Alle kan hos den nasjonale institusjonen kreve innsyn i institusjonens saksdokumenter, journaler og lignende registre, dersom ikke annet følger av institusjonens instruks. Bestemmelsene i offentleglova gjelder tilsvarende, så langt de passer, med de presiseringer og unntak som følger av instruksen. Det samme gjelder forskrift gitt med hjemmel i offentleglova, hvis ikke Stortingets presidentskap beslutter noe annet.",
                        "Direktøren, eller den direktøren bemyndiger, avgjør om et dokument helt eller delvis skal unntas fra offentlighet. Slike avgjørelser kan påklages til styret."
                    ]
                },
                {
                    "name": "§ 13",
                    "title": "Taushetsplikt",
                    "sections": [
                        "Enhver som utfører tjeneste eller arbeid for den nasjonale institusjonen, plikter å unngå at andre får adgang eller kjennskap til det han eller hun i forbindelse med tjenesten eller arbeidet får vite om forhold av personlig karakter. Taushetsplikten gjelder også opplysninger om drifts- og forretningshemmeligheter og informasjon som er gradert i henhold til sikkerhetsloven eller beskyttelsesinstruksen.",
                        "Taushetsplikten gjelder også etter at vedkommende har avsluttet tjenesten eller arbeidet. Han eller hun kan heller ikke utnytte opplysninger som nevnt i første ledd i egen virksomhet eller i tjeneste eller arbeid for andre.",
                        "For øvrig gjelder bestemmelsene i forvaltningsloven §§ 13 a til 13 f så langt de passer."
                    ]
                },
                {
                    "name": "§ 14",
                    "title": "Ikrafttredelse",
                    "sections": [
                        "Loven trer i kraft 1. juli 2015."
                    ]
                }
            ]
        }
    ]
}
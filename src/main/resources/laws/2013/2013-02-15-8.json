{
    "lawId": "LOV-2013-02-15-8",
    "lawName": "Lov om endringar i forsinkelsesrenteloven mv. (gjennomføring av direktiv 2011/7/EU om kamp mot forseinka betaling i handelshøve)",
    "shortName": "Endringslov til forsinkelsesrenteloven m.m.",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 2 a",
                    "title": "Særlige regler for avtaler mellom virksomheter om kjøp av varer eller tjenester",
                    "sections": [
                        "Ved avtaler mellom virksomheter om kjøp av varer eller tjenester skal betalingsfristen ikke overstige 60 dager, med mindre noe annet uttrykkelig er avtalt.",
                        "Skal det ved avtale som nevnt i første ledd foretas en kontrollprosedyre for å sikre at varene eller tjenestene er avtalemessige, og fordringshaveren først kan sette frem krav om betaling etter at en slik kontrollprosedyre er gjennomført, skal kontrollprosedyren ikke overstige 30 dager fra mottak av varene eller tjenestene. Dette gjelder likevel ikke dersom noe annet uttrykkelig er avtalt.",
                        "Ny § 2 b skal lyde:"
                    ]
                },
                {
                    "name": "§ 2 b",
                    "title": "Særlige regler for avtaler mellom virksomheter og offentlige myndigheter om kjøp av varer eller tjenester",
                    "sections": [
                        "Denne paragrafen gjelder avtaler mellom virksomheter og offentlige myndigheter om kjøp av varer eller tjenester.",
                        "Er skyldneren en offentlig myndighet, skal betalingsfristen ikke overstige",
                        "a)30 dager etter at skyldneren mottok faktura eller en tilsvarende betalingsoppfordring,",
                        "b)30 dager etter mottak av varene eller tjenestene, dersom det er uklart når faktura eller en tilsvarende betalingsoppfordring er mottatt,",
                        "c)30 dager etter mottak av varene eller tjenestene, dersom skyldneren mottar faktura eller en tilsvarende betalingsoppfordring tidligere enn varene eller tjenestene,",
                        "d)30 dager etter datoen for godkjennelse og kontroll, dersom det skal foretas en lovbestemt eller avtalebestemt kontrollprosedyre for å sikre at varene eller tjenestene er avtalemessige, og skyldneren mottar faktura eller en tilsvarende betalingsoppfordring tidligere eller samme dag som kontrollprosedyren sluttføres.",
                        "Det kan settes en lengre betalingsfrist enn det som følger av andre ledd, bare dersom dette uttrykkelig er avtalt og en slik frist er saklig begrunnet ut fra de konkrete omstendighetene i avtaleforholdet. En slik lengre frist kan aldri overstige 60 dager. Kongen kan i forskrift fastsette at betalingsfristen i andre ledd bokstav a til d kan utvides til 60 dager for visse offentlige myndigheter.",
                        "Er skyldneren en offentlig myndighet, gjelder i tillegg til lovens øvrige bestemmelser følgende regler:",
                        "a)Det kan ikke avtales mellom skyldneren og fordringshaveren når en faktura skal anses mottatt av skyldneren.",
                        "b)En kontrollprosedyre som nevnt i andre ledd bokstav d skal ikke overstige 30 dager fra mottak av varene eller tjenestene. Dette gjelder likevel ikke dersom noe annet er uttrykkelig bestemt i avtalen eller i anbudsdokumentene.",
                        "c)Det kan ikke avtales at forsinkelsesrenten som skal svares av offentlige myndigheter etter bestemmelsen her, skal være lavere enn den lovbestemte forsinkelsesrenten etter § 3.",
                        "§ 3 første ledd første punktum skal lyde:",
                        "Departementet fastsetter hvert halvår størrelsen av forsinkelsesrenten til en fast prosent årlig rente, som skal svare til den pengepolitiske styringsrenten slik denne er fastsatt av Norges Bank per 1. januar og 1. juli det aktuelle år tillagt minst åtte prosentpoeng.",
                        "Ny § 3 a skal lyde:"
                    ]
                },
                {
                    "name": "§ 3 a",
                    "title": "Kompensasjon for inndrivelseskostnader",
                    "sections": [
                        "Når fordringshaveren kan kreve forsinkelsesrente etter § 2, kan fordringshaveren også kreve en kompensasjon av skyldneren for inndrivelseskostnader tilsvarende 40 euro.",
                        "Departementet kan i forskrift fastsette kompensasjonen etter første ledd i norske kroner.",
                        "Reglene i paragrafen her kan ikke fravikes ved avtale til skade for fordringshaveren.",
                        "Departementet kan i forskrift gi regler om forholdet til inkassoloven, herunder at kompensasjonen skal komme til fradrag i erstatning for utenrettslige inndrivelseskostnader etter inkassoloven.",
                        "§ 4 ny bokstav d skal lyde:",
                        "(d)Bestemmelsene i §§ 2 a, 2 b, 3 a og 4 a gjelder ikke når skylderen er en forbruker.",
                        "§ 4 a skal lyde:"
                    ]
                },
                {
                    "name": "§ 4 a",
                    "title": "Anvendelse av avtaleloven § 36 mv.",
                    "sections": [
                        "Ved anvendelsen av avtaleloven § 36 skal et vilkår eller en praksis som utelukker renter ved forsinket betaling, alltid anses urimelig. Et vilkår eller en praksis som utelukker kompensasjon for inndrivelseskostnader i samsvar med § 3 a, skal presumeres å være urimelig.",
                        "Retten kan etter påstand fastsette at en dom i saken skal gjelde for alle og enhver som gjør bruk av et standardvilkår eller en handelspraksis om betalingstid eller følgene av forsinket betaling.",
                        "Reglene i paragrafen her kan ikke fravikes ved avtale til skade for fordringshaveren.",
                        "I lov 13. mai 1988 nr. 27 om kjøp skal § 49 andre ledd nytt andre punktum lyde:",
                        "Kjøperen kan ikke som følge av en slik undersøkelse utsette betalingen med mer enn 30 dager, med mindre selgeren uttrykkelig har godkjent dette.",
                        "1.Lova gjeld frå den tid Kongen bestemmer.",
                        "2.Lova gjeld ikkje for krav som er forfalle før lova trer i kraft."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        }
    ]
}
{
    "lawId": "LOV-2013-05-24-20",
    "lawName": "Lov om endringer i valgloven og kommuneloven (statlig ansvar for manntall, nye prosedyrer ved forhåndsstemmegivning mv.)",
    "shortName": "Endringslov til valgloven og kommuneloven",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 2-3",
                    "title": "Ansvar for å opprette og oppdatere manntall. Utsendelse av valgkort",
                    "sections": [
                        "§ 2-3 første ledd skal lyde:",
                        "(1) Departementet er ansvarlig for at manntallet opprettes og oppdateres på grunnlag av opplysninger fra folkeregistermyndigheten. Departementet sørger for at alle kommuner får et manntall over personer med stemmerett i kommunen. Det skal føres et felles manntall for fylkestingsvalg og kommunestyrevalg.",
                        "§ 2-3 andre ledd skal lyde:",
                        "(2) Siste oppdatering av manntallet på grunnlag av opplysninger fra folkeregistermyndigheten skjer lørdag før valgdagen.",
                        "§ 2-5 skal lyde:"
                    ]
                },
                {
                    "name": "§ 2-5",
                    "title": "Folkeregistermyndighetens ansvar",
                    "sections": [
                        "(1) Folkeregistermyndigheten plikter selv av eget tiltak, uten hinder av lovbestemt taushetsplikt, på hensiktsmessig måte å stille til disposisjon for valgmyndighetene",
                        "a)et foreløpig manntall basert på stemmerettsvilkårene per 2. januar i valgåret, til bruk for forberedelser av valg, og",
                        "b)opplysninger om hvem som skal innføres i manntallet i kommunen per 30. juni.",
                        "(2) Folkeregistermyndigheten skal overføre oppdateringer til det foreløpige manntallet og oppdateringer til manntallet per 30. juni til departementet.",
                        "§ 2-7 skal lyde:"
                    ]
                },
                {
                    "name": "§ 2-7",
                    "title": "Krav om retting. Innføring av stemmeberettigede bosatt i utlandet",
                    "sections": [
                        "(1) Den som mener at vedkommende selv eller noen annen uriktig er blitt innført eller utelatt fra manntallet i kommunen, kan kreve at feilen rettes opp.",
                        "(2) Kravet skal være skriftlig og begrunnet, og sendes valgstyret i kommunen.",
                        "(3) Valgstyret skal sørge for at stemmeberettiget bosatt i utlandet, som ikke har vært folkeregisterført som bosatt i Norge noen gang i løpet av de siste 10 år før valgdagen, føres inn i manntallet i kommunen dersom vedkommende velger søker om innføring innen kl. 21 valgdagen, mandag.",
                        "§ 2-9 bokstav a skal lyde:",
                        "a)manntallsføring, behandling og oppdatering av det foreløpige manntallet og manntallet per 30. juni, samt uttrekk av manntallet til testformål,",
                        "§ 6-1 første ledd første punktum skal lyde:",
                        "Fristen for innlevering av listeforslag er kl. 12 den 31. mars i valgåret.",
                        "§ 6-5 andre punktum skal lyde:",
                        "Erklæring om tilbakekalling må være innlevert senest kl. 12 den 20. april i valgåret.",
                        "§ 8-1 Overskriften skal lyde:"
                    ]
                },
                {
                    "name": "§ 8-1",
                    "title": "Perioden for forhåndsstemmegivningen. Krav til antall stemmemottakere",
                    "sections": [
                        "§ 8-1 nytt femte ledd skal lyde:",
                        "(5) Ved forhåndsstemmegivningen innenriks, unntatt på Svalbard og Jan Mayen, skal det fra 10. august være minst to stemmemottakere til stede ved mottak av forhåndsstemmer.",
                        "§ 8-3 første ledd skal lyde:",
                        "(1) Stemmegivningen skal foregå i egnet og tilgjengelig lokale. Velgerne skal kunne ta seg inn i valglokalene uten hjelp. Andre lokaler skal ikke benyttes med mindre særlige grunner foreligger.",
                        "§ 8-4 skal lyde:"
                    ]
                },
                {
                    "name": "§ 8-4",
                    "title": "Fremgangsmåten ved stemmegivningen",
                    "sections": [
                        "(1) Velger skal i enerom og usett brette sammen stemmeseddelen slik at det ikke er synlig hvilken valgliste velgeren stemmer på.",
                        "(2) Velger som er manntallsført i kommunen legger selv stemmeseddelen i en urne, etter at den er stemplet. Stemmemottaker setter kryss i manntallet ved velgerens navn.",
                        "(3) Ved strømbrudd eller kommunikasjonsbrudd mot manntallet skal stemmeseddelen ikke legges i urnen. Etter at stemmeseddelen er stemplet, legger velgeren denne selv i en stemmeseddelkonvolutt og limer denne igjen. Stemmemottaker legger stemmeseddelkonvolutten sammen med valgkortet i en beredskapskonvolutt.",
                        "(4) Valgstyret selv kan i særlige tilfeller bestemme at det ved enkelte forhåndsstemmemottak skal benyttes stemmeseddelkonvolutt. Etter at stemmeseddelen er stemplet, legger velgeren denne selv i en stemmeseddelkonvolutt og limer denne igjen. Stemmemottaker legger stemmeseddelkonvolutten sammen med valgkortet i en omslagskonvolutt.",
                        "(5) Når stemme mottas fra velger som er manntallsført i en annen kommune, skal stemmeseddelen ikke legges i urnen. Etter at stemmeseddelen er stemplet, legger velgeren denne selv i en stemmeseddelkonvolutt og limer denne igjen. Stemmemottaker legger stemmeseddelkonvolutten sammen med valgkortet i en omslagskonvolutt. Omslagskonvolutten skal sendes den kommunen velgeren er manntallsført i.",
                        "(6) Velger som er ukjent for stemmemottaker, skal legitimere seg. Velgers identitet kan ved stemmegivning på institusjon i stedet bekreftes av en ansatt som legitimerer seg.",
                        "(7) Stempel som brukes ved forhåndsstemmegivningen skal skille seg fra stempel som brukes på valgtinget. Det skal ikke fremgå av stempelet i hvilken kommune stemmen er avgitt.",
                        "(8) Velger som har behov for det, kan selv be stemmemottaker om å få hjelp ved stemmegivningen. Velger med alvorlig psykisk eller fysisk funksjonshemning kan selv peke ut en ekstra hjelper blant de personer som er til stede i valglokalet. Stemmemottaker skal gjøre hjelperen oppmerksom på at vedkommende har taushetsplikt etter § 15-4 (2).",
                        "(9) Valgurner som brukes ved forhåndsstemmegivningen innenriks skal være forseglet.",
                        "§ 9-3 andre ledd skal lyde:",
                        "(2) Valgstyret bestemmer hvor stemmegivningen skal foregå og fastsetter tiden for stemmegivning. Stemmegivningen skal foregå i egnet og tilgjengelig lokale. Velgerne skal kunne ta seg inn i valglokalene uten hjelp. Andre lokaler skal ikke benyttes med mindre særlige grunner foreligger. Kommunestyret kan selv, med tilslutning fra minst 1/3 av medlemmene, vedta å holde valglokalene åpne lenger enn det valgstyret har vedtatt. Slikt vedtak må treffes senest samtidig med budsjettet for det året valget skal holdes. Stemmegivningen mandag må ikke foregå senere enn kl. 21.",
                        "§ 10-1 Overskriften skal lyde:"
                    ]
                },
                {
                    "name": "§ 10-1",
                    "title": "Valgstyrets godkjenning av forhåndsstemmegivning avgitt i stemmeseddelkonvolutt",
                    "sections": [
                        "Ny § 10-1 a skal lyde:"
                    ]
                },
                {
                    "name": "§ 10-1 a",
                    "title": "Stemmemottakers godkjenning av forhåndsstemmegivning som legges i urne",
                    "sections": [
                        "(1) En stemmegivning avgitt på forhånd i henhold til § 8-4 annet ledd skal godkjennes dersom",
                        "a)velgeren er innført i manntallet i kommunen,",
                        "b)velgeren har fått anledning til å avgi stemme, og",
                        "c)velgeren ikke allerede har avgitt godkjent stemmegivning.",
                        "(2) Velgerens stemmegivning er godkjent når vedkommende er krysset av i manntallet.",
                        "§ 10-3 første ledd bokstav a skal lyde:",
                        "a)den har offentlig stempel,",
                        "I lov 25. september 1992 nr. 107 om kommuner og fylkeskommuner gjøres følgende endringer:",
                        "§ 28-1 a nr. 1 skal lyde:",
                        "En kommune kan overlate utførelsen av lovpålagte oppgaver, herunder delegere myndighet til å treffe vedtak som omtalt i forvaltningsloven § 2 første ledd bokstav a (offentlig myndighetsutøvelse) til en vertskommune etter §§ 28-1 b og 28-1 c hvis den aktuelle lov ikke er til hinder for det.",
                        "§ 28-1 d første ledd skal lyde:",
                        "Der en av deltakerne har parlamentarisk styreform, trer rådet i administrasjonssjefens sted i forhold til §§ 28-1 b og 28-1 c.",
                        "§ 28-1 j første ledd skal lyde:",
                        "Vertskommunens kontrollutvalg har myndighet etter § 77 nr. 1 uten hensyn til at kommunestyret i vertskommunen har begrenset myndighet etter § 28-1 b nr. 4 og § 28-1 c nr. 6.",
                        "Endringene i valgloven §§ 6-1 og 6-5 trer i kraft 1. januar 2014.",
                        "Endringene i kommuneloven trer i kraft straks.",
                        "For øvrig trer loven i kraft fra den tid Kongen bestemmer."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        }
    ]
}
{
    "lawId": "LOV-2013-06-21-96",
    "lawName": "Lov om omsetning av bøker (bokloven)",
    "shortName": "Bokloven",
    "authorityDescription": "Prop.144 L (2012–2013), Innst.465 L (2012–2013), Lovvedtak 129 (2012–2013). Stortingets første og andre gangs behandling hhv. 17. og 21. juni 2013. Fremmet av Kulturdepartementet.",
    "chapters": [
        {
            "paragraphs": [
                {
                    "name": "§ 1",
                    "title": "Formål",
                    "sections": [
                        "Formålet med denne loven er å legge til rette for bredde, mangfold og kvalitet i norsk litteratur, samt god tilgjengelighet for alle i Norge. Målet er å ivareta forfatter- og leserinteresser og legge til rette for et mangfold av aktører. Loven skal bidra til å fremme kultur- og kunnskapsformidling, og styrke skriftkultur og norsk språk i begge målformer."
                    ]
                },
                {
                    "name": "§ 2",
                    "title": "Lovens virkeområde",
                    "sections": [
                        "Loven gjelder for omsetning av bøker utgitt av norsk leverandør for salg gjennom norsk forhandler. Loven gjelder likevel ikke ved salg til sluttkunde i annen stat.",
                        "Loven gjelder for skjønnlitteratur, sakprosa, fagbøker for profesjonsmarkedet og lærebøker for høyere utdanning, uansett publiseringsformat.",
                        "Loven gjelder ikke for omsetning av brukte bøker og skolebøker til grunnskolen og videregående skole.",
                        "Kongen kan ved forskrift fastsette særskilte bestemmelser om omsetning av elektroniske bøker og om lovens anvendelse på Svalbard."
                    ]
                },
                {
                    "name": "§ 3",
                    "title": "Definisjoner",
                    "sections": [
                        "I denne loven menes med\na)\tleverandør: virksomhet som utgir bøker\nb)\tforhandler: virksomhet som selger bøker til sluttkunde\nc)\tsluttkunde: siste kjøper i omsetningskjeden."
                    ]
                },
                {
                    "name": "§ 4",
                    "title": "Normalkontrakt for forfatter og oversetter",
                    "sections": [
                        "Representanter for forfattere, illustratører og oversettere kan samarbeide med leverandører om normalkontrakter som inneholder bestemmelser om honorarsatser for illustratører, forfattere, samt provisjonssatser for deres agenter, og oversetterhonorar."
                    ]
                },
                {
                    "name": "§ 5",
                    "title": "Bindende videresalgspris til sluttkunde",
                    "sections": [
                        "Leverandør skal for sine bokutgivelser sette bindende videresalgspris til sluttkunde.",
                        "Den fastsatte prisen er bindende i utgivelsesåret og frem til 1. mai påfølgende kalenderår.",
                        "Hvis en bok gis ut i ny utgave, skal det fastsettes en egen bindende videresalgspris for den nye utgaven. Bindingstiden etter annet ledd løper fra tidspunktet for utgivelsen av den nye utgaven. Kongen skal ved forskrift gi nærmere bestemmelser om hva som skal regnes for en ny utgave av en bok.",
                        "Kongen kan ved forskrift tillate at det innenfor tidsrommet for den bindende videresalgsprisen, gis rabatter til sluttkunde."
                    ]
                },
                {
                    "name": "§ 6",
                    "title": "Plikt til å skaffe og levere bøker",
                    "sections": [
                        "På konkret forespørsel fra sluttkunde plikter en forhandler som har formidling av litteratur som kjernevirksomhet, å skaffe bøker som lagerføres av en leverandør.",
                        "Ved bestilling fra en forhandler plikter en leverandør å levere bøker som leverandøren lagerfører.",
                        "Kongen skal ved forskrift fastsette nærmere bestemmelser om gjennomføringen av forhandlernes og leverandørenes plikter etter første og andre ledd.",
                        "Kongen kan i forskrift gi nærmere bestemmelser om at første og andre ledd får anvendelse for forhandlere og leverandører som ikke har omsetning av litteratur som kjernevirksomhet."
                    ]
                },
                {
                    "name": "§ 7",
                    "title": "Litteraturabonnement",
                    "sections": [
                        "Leverandører kan samarbeide om å tilby forhandlere forskjellige typer litteraturabonnement. Litteraturabonnementene skal tilbys til samme rabattsats og for øvrig med identiske vilkår til alle forhandlere som tegner samme type abonnement.",
                        "Kongen gir ved forskrift nærmere bestemmelser om litteraturabonnementene."
                    ]
                },
                {
                    "name": "§ 8",
                    "title": "Frakt- og leveringsbetingelser",
                    "sections": [
                        "Kongen gir forskrift om felles standardbetingelser for betaling, frakt og levering ved bokomsetning."
                    ]
                },
                {
                    "name": "§ 9",
                    "title": "Vilkår for forhandlinger mellom leverandør og forhandler",
                    "sections": [
                        "Avtaler regulert i denne loven kan ikke fastsette særlig gunstige vilkår basert på eierskap mellom partene.",
                        "For bøker som i henhold til § 5 er undergitt bindende videresalgspris til sluttkunde, skal rabatt på innkjøpsprisen ikke overstige 50 pst. av prisen til sluttkunde. Rabatter i henhold til § 7 gjelder uavhengig av denne bestemmelsen.",
                        "Satsen som nevnt i andre ledd er ikke til hinder for at forhandler og leverandør kan inngå individuelle avtaler om at forhandler mot særskilt godtgjørelse skal yte særlige ytelser."
                    ]
                },
                {
                    "name": "§ 10",
                    "title": "Nemnd",
                    "sections": [
                        "Det kan klages på overtredelse av lovens bestemmelser til en særskilt uavhengig nemnd. Nemnden gir en rådgivende uttalelse i saken.",
                        "Kongen gir ved forskrift nærmere bestemmelser om saksbehandling og sammensetning av nemnden."
                    ]
                },
                {
                    "name": "§ 11",
                    "title": "Ikraftsetting",
                    "sections": [
                        "Loven gjelder fra den tid Kongen bestemmer."
                    ]
                }
            ]
        }
    ]
}
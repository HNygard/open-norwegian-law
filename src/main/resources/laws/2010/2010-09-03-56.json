{
    "lawId": "LOV-2010-09-03-56",
    "lawName": "Lov om infrastruktur for geografisk informasjon (geodataloven)",
    "shortName": "Geodataloven",
    "authorityDescription": "Prop.121 L (2009–2010), Innst.354 L (2009–2010), Lovvedtak 69 (2009–2010). Stortingets første og andre gangs behandling hhv. 14. og 17. juni 2010. Fremmet av Miljøverndepartementet. Jf. EØS-avtalen vedlegg XX nr. 1j (direktiv 2007/2/EF).\nEndring i følgende lov:\n1\tLov 3. juli 1992 nr. 93 om avhending av fast eigedom (avhendingslova).\n2\tLov 23. mai 1997 nr. 31 om eierseksjoner (eierseksjonsloven).\n3\tLov 17. juni 2005 nr. 101 om eigedomsregistrering (matrikkellova).",
    "chapters": [
        {
            "paragraphs": [
                {
                    "name": "§ 1",
                    "title": "Formål",
                    "sections": [
                        "Loven skal bidra til god og effektiv tilgang til offentlig geografisk informasjon (geodata) for offentlige og private formål."
                    ]
                },
                {
                    "name": "§ 2",
                    "title": "Virkeområde",
                    "sections": [
                        "Loven gjelder for virksomheter i riket, herunder Jan Mayen. Kongen kan gi forskrifter om lovens anvendelse for virksomheter på Svalbard og i de norske bilandene.",
                        "Loven gjelder for spesifiserte geodata i elektronisk form og tilhørende geodatatjenester som vedrører norsk landterritorium, herunder Svalbard og Jan Mayen, de norske bilandene, norsk territorialfarvann, norsk kontinentalsokkel og havområder opprettet med hjemmel i lov 17. desember 1976 nr. 91 om Norges økonomiske sone §§ 1 og 5. Departementet kan i forskrift gi nærmere bestemmelser om hvilke geodata og geodatatjenester som omfattes, herunder om dataenes saklige og geografiske avgrensning."
                    ]
                },
                {
                    "name": "§ 3",
                    "title": "Nasjonal geodatakoordinator",
                    "sections": [
                        "En nasjonal geodatakoordinator skal koordinere arbeidet med landets infrastruktur for geografisk informasjon, herunder deling av spesifiserte geodata mellom deltakende virksomheter. Departementet kan i forskrift gi nærmere bestemmelser om nasjonal geodatakoordinators oppgaver og organisering."
                    ]
                },
                {
                    "name": "§ 4",
                    "title": "Deltakende virksomheter",
                    "sections": [
                        "Følgende virksomheter skal, så langt disse produserer, bruker eller forvalter spesifiserte geodata, delta i infrastruktur for geografisk informasjon etter loven her:\na)\tstatlige, kommunale og fylkeskommunale organ\nb)\tandre forvaltningsorgan og offentlige rådgivende organ\nc)\tandre rettssubjekter som utfører offentlige forvaltningsoppgaver i henhold til lov.",
                        "Departementet kan i forskrift gi nærmere regler om deltakende virksomheter, herunder bestemme at andre virksomheter som utfører forvaltningsoppgaver, eller har geodata eller geodatatjenester som kan forbedre samfunnets tilgang til geografisk informasjon, skal omfattes av bestemmelsene i loven her."
                    ]
                },
                {
                    "name": "§ 5",
                    "title": "Offentlige geodatatjenester",
                    "sections": [
                        "Deltakende virksomheter skal for spesifiserte geodata opprette og drive et felles nett av offentlige søketjenester, visningstjenester, nedlastningstjenester, omformingstjenester og aktiveringstjenester.",
                        "Deltakende virksomheter kan etter avtale overlate til andre å opprette og drive tjenestene på sine vegne.",
                        "Søketjenestene skal være gratis tilgjengelige for allmennheten.",
                        "Tilgang til geodata fra offentlige geodatatjenester gjelder med de begrensninger som følger av bestemmelser gitt i eller i medhold av lov.",
                        "Departementet kan i forskrift gi nærmere bestemmelser om offentlige geodatatjenester, herunder om tilgang til tjenestene og betaling for bruk av tjenestene."
                    ]
                },
                {
                    "name": "§ 6",
                    "title": "Deling av geodata",
                    "sections": [
                        "Deltakende virksomheter skal gjennomføre nødvendige tiltak for å dele spesifiserte geodata gjennom en felles infrastruktur for geografisk informasjon. Tiltakene skal gjøre det mulig for deltakende virksomheter å få tilgang til, utveksle og bruke geodatasett og geodatatjenester.",
                        "Departementet kan i forskrift gi nærmere bestemmelser om deling av spesifiserte geodata, organisering og regulering av samarbeidet om delingen av geodata, herunder om betaling mellom deltakende virksomheter, overvåking av den geografiske infrastrukturen og rapportering om gjennomføringen av loven."
                    ]
                },
                {
                    "name": "§ 7",
                    "title": "Internasjonal datadeling",
                    "sections": [
                        "Nasjonal geodatakoordinator kan inngå avtale med offentlige myndigheter fra andre EØS-stater og EU- og EØS-institusjoner om deling av spesifiserte geodata og tilhørende tjenester. Tilsvarende avtale kan inngås med organ opprettet ved internasjonale avtaler som Norge er part i.",
                        "Departementet kan i forskrift gi nærmere bestemmelser om deling av geodata med internasjonale institusjoner og virksomheter i andre land."
                    ]
                },
                {
                    "name": "§ 8",
                    "title": "Harmonisering, samvirkningsevne og dokumentasjon av data og tjenester (metadata)",
                    "sections": [
                        "Deltakende virksomheter skal gjøre spesifiserte geodata og tilhørende offentlige geodatatjenester tilgjengelig i harmonisert form slik at data og tjenester kan samvirke.",
                        "Deltakende virksomheter skal framstille tilhørende dokumentasjon (metadata) og holde denne oppdatert.",
                        "Departementet kan i forskrift gi nærmere regler om harmonisering, samvirkningsevne og dokumentasjon av data og tjenester (metadata)."
                    ]
                },
                {
                    "name": "§ 9",
                    "title": "Forholdet til forvaltningsloven",
                    "sections": [
                        "Forvaltningsloven gjelder så langt den passer for virksomhet etter loven her.",
                        "Departementet kan i forskrift gi nærmere regler om saksbehandling og klage, herunder om avgjørelser som kan påklages selv om de ikke regnes som enkeltvedtak."
                    ]
                },
                {
                    "name": "§ 10",
                    "title": "Ikraftsetting og overgangsregler",
                    "sections": [
                        "Loven trer i kraft fra det tidspunktet Kongen bestemmer.",
                        "Departementet kan gi nærmere overgangsbestemmelser."
                    ]
                },
                {
                    "name": "§ 11",
                    "title": "Endringer i andre lover",
                    "sections": [
                        "Fra den tiden loven trer i kraft gjøres følgende endringer i andre lover:\n1. I lov 17. juni 2005 nr. 101 om eigedomsregistrering (matrikkellova) blir følgende endringer gjort:\nOverskriften til § 9 skal lyde:"
                    ]
                },
                {
                    "name": "§ 9",
                    "title": "Kven som kan krevje matrikkelføring av ny matrikkeleining o.a.",
                    "sections": [
                        "§ 34 første ledd andre punktum skal lyde:",
                        "Merking og måling er ikkje nødvendig for grenser som er tilfredsstillande merkte og koordinatbestemte i tidlegare forretning eller sak for jordskifteretten, eller når det er løyve til dette etter § 10 fjerde ledd.\n§ 46 første ledd bokstav f skal lyde:\nf)\ttildeling av offisiell adresse med heimel i § 21,\n§ 46 tredje ledd skal lyde:",
                        "Departementet kan i forskrift gi nærare reglar om klage, under dette om kva for vedtak som kan påklagast sjølv om dei ikkje blir rekna som enkeltvedtak.\n§ 52 nr. 9 om endring av §§ 24 og 29 i lov 21. desember 1979 nr. 77 om jordskifte o.a. (jordskifteloven) oppheves.\n§ 52 nr. 12 om endring av § 2-6 i lov 3. juli 1992 nr. 93 om avhending av fast eigedom (avhendingslova) oppheves.\n2. I lov 3. juli 1992 nr. 93 om avhending av fast eigedom (avhendingslova) skal § 2-6 første ledd lyde:",
                        "Det gjeld òg kostnadene til oppmålingsforretning og matrikkelføring, og sakkunnig hjelp til dette.\n3. I lov 23. mai 1997 nr. 31 om eierseksjoner (eierseksjonsloven) skal § 8 første ledd lyde:",
                        "Kommunen kan nekte seksjonering av eiendom som senest seks måneder etter at seksjoneringsbegjæringen er mottatt av kommunen, omfattes av vedtak om utbedringsprogram, reguleringsplan som bestemmer at det i området der eiendommen ligger skal gjennomføres omforming og fornyelse, eller midlertidig forbud etter plan- og bygningsloven § 13-1."
                    ]
                }
            ]
        }
    ]
}
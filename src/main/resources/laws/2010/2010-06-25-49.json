{
    "lawId": "LOV-2010-06-25-49",
    "lawName": "Lov om endringar i opplæringslova og privatskolelova (leksehjelp m.m.)",
    "shortName": "Endringslov til opplæringslova og privatskolelova",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 9-4",
                    "title": "Lærebøker og andre læremiddel",
                    "sections": [
                        "I andre fag enn norsk kan det berre brukast lærebøker og andre læremiddel som ligg føre på bokmål og nynorsk til same tid og same pris. I særlege tilfelle kan departementet gjere unntak frå denne regelen.",
                        "Norske og samiske lærebøker og tilsvarande digitale læremiddel som blir brukte i skolen, skal vere i samsvar med offisiell rettskriving. Nynorskutgåvene skal følgje læreboknormalen. Med lærebøker er her meint alle trykte læremiddel som elevane regelmessig bruker for å nå vesentlege delar av kompetansemåla i eit fag.",
                        "Lesebøkene i norskfaget i grunnskolen skal ha nok tilfang på begge målformer slik at elevane lærer å lese både bokmål og nynorsk.",
                        "Ordlister og ordbøker til skolebruk skal godkjennast av Språkrådet.",
                        "Departementet gir nærmare forskrifter om kva læremiddel som er omfatta av kravet i første leddet.",
                        "Reglane i første og fjerde ledd gjeld ikkje for samiske læremiddel.",
                        "§ 10-4 første ledd skal lyde:",
                        "Undervisningsstillingar og rektorstillingar skal lysast ut offentleg. Kravet om slik utlysing gjeld ikkje for stillingar som er ledige for eit kortare tidsrom enn seks månader, eller når arbeidsgivaren skal tilby stillinga til ein arbeidstakar eller tidlegare arbeidstakar i verksemda med heimel i arbeidsmiljøloven § 14-2 om førerett til ny tilsetjing, § 14-3 om førerett for tilsette som arbeider deltid eller § 15-7 om oppseiingsvern.",
                        "§ 13-6 andre ledd skal lyde:",
                        "Regelen i § 10-9 første, andre og fjerde ledd gjeld for tilsetjing i musikk- og kulturskolar.",
                        "§ 13-7 sjette ledd skal lyde:",
                        "Regelen i § 10-9 første, andre og fjerde ledd gjeld for tilsetjing i skolefritidsordninga.",
                        "Ny § 13-7a skal lyde:"
                    ]
                },
                {
                    "name": "§ 13-7a",
                    "title": "Plikt for kommunen til å ha tilbod om leksehjelp",
                    "sections": [
                        "Kommunen skal ha eit tilbod om leksehjelp for elevar på 1.-4. årstrinn.",
                        "Tilbodet skal vere gratis for elevane. Elevane skal ha rett til å delta på leksehjelptilbodet, men det skal vere frivillig om dei ønskjer å delta.",
                        "Regelen i § 10-9 første, andre og fjerde ledd gjeld tilsvarande for dei som skal gi leksehjelp.",
                        "Departementet gir nærmare forskrifter om leksehjelptilbodet.",
                        "I lov 4. juli 2003 nr. 84 om private skolar med rett til statstilskot blir det gjort desse endringane:",
                        "§ 3-10 første ledd skal lyde:",
                        "Skolen kan fastsetje i ordensreglementet at elevar som alvorleg eller fleire gonger bryt reglementet, kan visast bort frå undervisninga. På årstrinna 1-7 kan elevar visast bort for enkelttimar eller for resten av dagen, og på årstrinna 8-10 kan elevar visast bort i inntil tre dagar. Elevar i vidaregåande opplæring kan visast bort i inntil fem dagar. Den daglege leiaren av skolen vedtek sjølv bortvising etter å ha rådført seg med lærarane til eleven. Med mindre styret fastset noko anna, kan dagleg leiar bestemme at lærarane skal ha mynde til å ta avgjerd om bortvising frå eiga undervisning for ei opplæringsøkt, avgrensa til to klokketimar. Foreldra til elevar på årstrinna 1-7 skal varslast før det blir sett i verk bortvising for resten av dagen.",
                        "Ny § 7-1d skal lyde:"
                    ]
                }
            ]
        },
        {
            "name": "II",
            "paragraphs": [
                {
                    "name": "§ 7-1d",
                    "title": "Plikt for skolen til å sørgje for foreldresamarbeid",
                    "sections": [
                        "Skolen skal sørgje for samarbeid med foreldra. Plikta gjeld grunnskolen og vidaregåande opplæring. Organiseringa av foreldresamarbeidet skal ta omsyn til lokale tilhøve. Departementet gir nærmare forskrifter.",
                        "Ny § 7-1e skal lyde:"
                    ]
                },
                {
                    "name": "§ 7-1e",
                    "title": "Plikt for skolen til å ha tilbod om leksehjelp",
                    "sections": [
                        "Skolen skal ha eit tilbod om leksehjelp for elevar på 1.-4. årstrinn.",
                        "Tilbodet skal vere gratis for elevane. Elevane skal ha rett til å delta på leksehjelptilbodet, men det skal vere frivillig om dei ønskjer å delta.",
                        "Regelen i § 4-3 første, andre og fjerde ledd gjeld tilsvarande for dei som skal gi leksehjelp.",
                        "Departementet gir nærmare forskrifter om leksehjelptilbodet.",
                        "Lova trer i kraft på det tidspunkt Kongen bestemmer. Dei enkelte føresegnene kan setjast i verk på ulikt tidspunkt."
                    ]
                }
            ]
        },
        {
            "name": "III",
            "paragraphs": []
        }
    ]
}
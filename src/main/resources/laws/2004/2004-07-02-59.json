{
    "lawId": "LOV-2004-07-02-59",
    "lawName": "Lov om personell i Forsvaret",
    "shortName": "Forsvarspersonelloven",
    "authorityDescription": null,
    "chapters": [
        {
            "name": "Kapittel I. Innledende bestemmelser",
            "paragraphs": [
                {
                    "name": "§ 1",
                    "title": "Formål",
                    "sections": [
                        "Formålet med loven er å legge til rette for en hensiktsmessig anvendelse av Forsvarets personellressurser for å sikre gjennomføringen av Forsvarets oppgaver nasjonalt og internasjonalt."
                    ]
                },
                {
                    "name": "§ 2",
                    "title": "Virkeområde",
                    "sections": [
                        "Loven gjelder for tilsatt militært personell i Forsvarsdepartementet med underliggende etater, når ikke annet er fastsatt i eller i medhold av denne lov."
                    ]
                },
                {
                    "name": "§ 3",
                    "title": "Definisjoner",
                    "sections": [
                        "Med militært personell menes befal, vervede mannskaper og vernepliktige.",
                        "Med befal menes yrkesbefal, avdelingsbefal og kontraktsbefal.",
                        "Med yrkesbefal menes befal som er fast tilsatt i Forsvaret.",
                        "Med avdelingsbefal menes befal som er gitt tilsetting i Forsvaret frem til fylte 35 år.",
                        "Med kontraktsbefal menes midlertidig tilsatt befal i Forsvaret som ikke er avdelingsbefal.",
                        "Med vervede mannskaper menes tilsatt militært personell som ikke er befal.",
                        "Med internasjonale operasjoner menes enhver operasjon i utlandet som krever bruk av militære styrker, og som er godkjent av norske myndigheter."
                    ]
                }
            ]
        },
        {
            "name": "Kapittel II. Forvaltningen av militært personell",
            "paragraphs": [
                {
                    "name": "§ 4",
                    "title": "Tilsettingsvilkår for militært personell",
                    "sections": [
                        "Befal og vervede mannskaper tilsettes på de vilkår som er fastsatt i lov 4. mars 1983 nr. 3 om statens tjenestemenn m.m. (tjenestemannsloven) med de avvik som følger i eller i medhold av denne lov.",
                        "Befal og vervede mannskaper er unntatt fra forbudet om forskjellsbehandling på grunn av alder etter lov 4. februar 1977 nr. 4 om arbeidsvern og arbeidsmiljø mv. (arbeidsmiljøloven) § 54 B nr. 1.",
                        "Befal plikter å overholde de regler om utdanning, disponering og avansement mv. som er fastsatt i den til enhver tid gjeldende befalsordning. Befalsordningen fastsettes av Kongen med Stortingets samtykke.",
                        "Departementet gir regler om hvem som skal tilsette befal og vervede mannskaper, og om fremgangsmåten ved tilsetting. Reglene kan fravike tjenestemannsloven."
                    ]
                },
                {
                    "name": "§ 5",
                    "title": "Avdelingsbefal",
                    "sections": [
                        "Avdelingsbefal gis tilsetting til fylte 35 år. Stillingen skal fratres ved første månedsskifte etter fylte 35 år. Forsvaret kan ved behov forlenge tilsettingsperioden med inntil 3 år.",
                        "Avdelingsbefal gis under tilsettingsforholdet samme rettigheter og plikter som yrkesbefal, med de tilpasninger som følger av tjenesteforholdets egenart."
                    ]
                },
                {
                    "name": "§ 6",
                    "title": "Kontraktsbefal og vervede mannskaper",
                    "sections": [
                        "Kontraktsbefal og vervede mannskaper gis midlertidig tilsetting. Departementet gir nærmere regler om varighet og om adgangen til å fornye tilsettingsforholdet."
                    ]
                },
                {
                    "name": "§ 7",
                    "title": "Disponering",
                    "sections": [
                        "Yrkesbefal og avdelingsbefal plikter å la seg disponere til stilling i Norge og i utlandet. For tjenestegjøring i internasjonale operasjoner gjelder bestemmelsene i kapittel III i loven her.",
                        "Befal og vervede mannskaper plikter å rette seg etter de krav til endringer i tjenesten og forflytninger som måtte bli nødvendige på grunn av organisasjonsendringer i Forsvaret."
                    ]
                },
                {
                    "name": "§ 8",
                    "title": "Oppsigelse mv.",
                    "sections": [
                        "Befal med plikttjeneste i Forsvaret har ikke rett til selv å si opp sin stilling.",
                        "Avdelingsbefal, kontraktsbefal og vervede mannskaper kan etter endt tilsettingsforhold ikke gjøre gjeldende fortrinnsrett og rett til ventelønn etter tjenestemannslovens bestemmelser."
                    ]
                },
                {
                    "name": "§ 9",
                    "title": "Aldersgrense for yrkesbefal",
                    "sections": [
                        "Aldersgrensen for yrkesbefal er 60 år.",
                        "Stillingen skal fratres ved første månedsskifte etter at aldersgrensen er oppnådd.",
                        "For offiserer med generals- og admiralsgrad kan departementet gi dispensasjon fra aldersgrensebestemmelsene for inntil ett år om gangen når spesielle forhold gjør det utilrådelig at vedkommende fratrer ved oppnådd aldersgrense."
                    ]
                },
                {
                    "name": "§ 10",
                    "title": "Pliktmessig avhold",
                    "sections": [
                        "Tilsatt militært personell og vernepliktige skal i tjenestetiden ikke nyte alkohol eller annet berusende eller bedøvende middel. Departementet kan gi forskrift om unntak fra første punktum. Forbudet gjelder ikke ved fravær under permisjon eller fritid, med mindre annet er bestemt av departementet.",
                        "Tilsatt militært personell og vernepliktige skal heller ikke møte til tjeneste påvirket av alkohol eller annet berusende eller bedøvende middel. Som påvirket av alkohol regnes en person som har alkoholkonsentrasjon i blodet som er større enn 0,2 promille, eller en alkoholmengde i kroppen som kan føre til en så stor alkoholkonsentrasjon i blodet.",
                        "Første og annet ledd gjelder ikke for legemidler som inntas i samsvar med resept fra lege, tannlege eller annen med rekvireringsrett. Den som inntar legemidler som kan virke berusende eller bedøvende, skal snarest orientere sin arbeidsgiver om dette.",
                        "Bestemmelsene i vegtrafikkloven 18. juni 1965 nr. 4 § 22 a om alkotest, utåndingsprøve og blodprøve gjelder tilsvarende.",
                        "Overtredelse av bestemmelsene om pliktmessig avhold kan refses disiplinært i henhold til lov 20. mai 1988 nr. 32 om militær disiplinærmyndighet.",
                        "Departementet kan bestemme at forbudet i første og annet ledd skal gjøres gjeldende for tilsatt sivilt personell i Forsvarsdepartementet med underliggende etater.",
                        "Departementet kan gi nærmere regler om pliktmessig avhold."
                    ]
                }
            ]
        },
        {
            "name": "Kapittel III. Tjenestegjøring i internasjonale operasjoner",
            "paragraphs": [
                {
                    "name": "§ 11",
                    "title": "Disponering til tjenestegjøring i internasjonale operasjoner",
                    "sections": [
                        "Befal og vervede mannskaper kan disponeres til tjenestegjøring i internasjonale operasjoner.",
                        "Det samme gjelder tilsatt sivilt personell i Forsvarsdepartementet med underliggende etater, som tilhører bestemte kategorier fastsatt av Forsvarsdepartementet.",
                        "Denne disponeringsplikten går ikke foran beordringsplikten etter lov 23. juni 2000 nr. 56 om helsemessig og sosial beredskap § 4-1."
                    ]
                },
                {
                    "name": "§ 12",
                    "title": "Disponering i medhold av inngått kontrakt",
                    "sections": [
                        "En person som ikke har plikt til å gjøre tjeneste i medhold av § 11, kan ved skriftlig kontrakt forplikte seg på forhånd til å tjenestegjøre i en eller flere internasjonale operasjoner."
                    ]
                },
                {
                    "name": "§ 13",
                    "title": "Forholdet til andre lover",
                    "sections": [
                        "Under tjenestegjøring i internasjonale operasjoner gjelder ikke arbeidsmiljøloven.",
                        "Tjenestemannsloven §§ 2, 4, 5 og 11 kommer ikke til anvendelse under tjenestegjøring i internasjonale operasjoner."
                    ]
                },
                {
                    "name": "§ 14",
                    "title": "Krav om statsborgerskap",
                    "sections": [
                        "Den tjenestegjørende må være norsk statsborger.",
                        "Med de begrensninger som er anerkjent i folkeretten eller følger av overenskomst med fremmed stat, kan departementet likevel tillate andre personer å gjøre tjeneste som medlem av en norsk styrke i en internasjonal operasjon."
                    ]
                },
                {
                    "name": "§ 15",
                    "title": "Hjemsendelse",
                    "sections": [
                        "Den som deltar i en internasjonal operasjon kan sendes hjem fra tjenesten etter bestemmelser fastsatt av departementet.",
                        "Lov 10. februar 1967 om behandlingsmåten i forvaltningssaker kapittel IV og VI gjelder ikke ved behandling av saker om hjemsendelse."
                    ]
                },
                {
                    "name": "§ 16",
                    "title": "Oppsigelse m.m.",
                    "sections": [
                        "Tilsatt personell som er disponert til å gjøre tjeneste i en internasjonal operasjon, kan si opp sin stilling med tre måneders varsel. Fratredelse fra stilling for personell med plikttjeneste skjer likevel ikke før eventuell resterende plikttjeneste er avtjent i Norge.",
                        "Personell som har inngått kontrakt som nevnt i § 12, kan si opp kontrakten med tre måneders varsel etter at vedkommende er blitt disponert til tjeneste.",
                        "Personell som er forpliktet til å gjøre tjeneste i en internasjonal operasjon, kan når som helst søke seg fritatt fra tjenesteplikten. Slik søknad skal innvilges dersom vektige helsemessige, velferdsmessige eller sosiale grunner tilsier det."
                    ]
                },
                {
                    "name": "§ 17",
                    "title": "Forskrifter",
                    "sections": [
                        "Kongen gir forskrifter om:",
                        "a)maksimal tjenesteperiode som kan pålegges i medhold av § 11,",
                        "b)hvordan utvelgelse til internasjonale operasjoner skal skje, herunder om kvalifikasjoner og øvrige vilkår for tjenestegjøring,",
                        "c)innholdet i kontrakter som nevnt i § 12,",
                        "d)behandling av søknader som nevnt i § 16 tredje ledd,",
                        "e)klage over avgjørelse om hjemsendelse og om virkningene av slik klage,",
                        "f)arbeidsmiljøet til norske styrker som deltar i operasjoner og",
                        "g)disponering og vilkår for tjenestegjøring for bestemte kategorier tilsatt sivilt personell som nevnt i § 11 andre ledd."
                    ]
                }
            ]
        },
        {
            "name": "Kapittel IV. Sluttbestemmelser",
            "paragraphs": [
                {
                    "name": "§ 18",
                    "title": "Ikrafttredelse",
                    "sections": [
                        "Denne lov gjelder fra den tid Kongen bestemmer. De enkelte deler av loven kan settes i kraft til ulik tid."
                    ]
                },
                {
                    "name": "§ 19",
                    "title": "Overgangsbestemmelser",
                    "sections": [
                        "Kontraktsbefal, vervede mannskaper og sivilt personell som nevnt i § 11 andre ledd kan bare disponeres til internasjonale operasjoner dersom vedkommende er tilsatt etter at kapittel III trådte i kraft, og for sivilt personell etter at angjeldende personellkategori er fastsatt av Forsvarsdepartementet, med mindre vedkommende skriftlig har akseptert å bli underlagt disponering som nevnt i § 11."
                    ]
                },
                {
                    "name": "§ 20",
                    "title": "Endringer i andre lover",
                    "sections": [
                        "Fra den tid Kongen bestemmer, gjøres følgende endringer i andre lover:",
                        "1. Lov 8. juni 1973 nr. 36 om aldersgrenser for yrkesbefal i Forsvaret oppheves.",
                        "2. Lov 10. juni 1977 nr. 66 om yrkesbefal m.m. i Forsvaret oppheves.",
                        "3. Lov 23. februar 1996 nr. 9 om tjenestegjøring i internasjonale fredsoperasjoner oppheves.",
                        "4. Lov 4. februar 1977 nr. 4 om arbeidervern og arbeidsmiljø m.v. § 46 a nr. 7 oppheves.",
                        "5. I lov 16. juli 1936 nr. 2 om pliktmessig avhold for personer i visse stillinger fra nytelse av alkohol eller annet berusende eller bedøvende middel gjøres følgende endringer:",
                        "§ 1 første ledd bokstav a oppheves.",
                        "§ 1 annet ledd oppheves.",
                        "Nåværende § 1 tredje ledd blir annet ledd og skal lyde:",
                        "For personer som nevnt i bokstav b og d gjelder forbudet også et tidsrom av 8 timer før tjenestetiden begynner, med mindre det blir nødvendig å benytte stedfortreder og det ikke kan gis denne så langt varsel.",
                        "§ 3 skal lyde:",
                        "Bestemmelsene i vegtrafikkloven om adgang for politiet til å fremstille motorvognførere til undersøkelse av lege og om dennes adgang til å ta blodprøve får tilsvarende anvendelse på den som i stilling som nevnt i § 1 bokstav b ikke må nyte alkohol eller annet berusende eller bedøvende middel. Vedkommende departement gir nærmere regler om sådan legeundersøkelse og hva dermed står i forbindelse.",
                        "§ 4 bokstav a og §§ 5 og 6 oppheves.",
                        "§ 7 første ledd første punktum skal lyde:",
                        "Overtrer noen av de i § 1 bokstav b og d og § 2 nevnte personer forsettlig eller ved uaktsomhet forbudet i § 1, straffes han med bøter eller fengsel inntil 1 år.",
                        "§ 7 tredje og fjerde ledd skal lyde:",
                        "Bestemmelsene i vegtrafikkloven § 31 om straff for den som har kjørt motorvogn påvirket av alkohol eller annet berusende eller bedøvende middel, får tilsvarende anvendelse på de i § 1 bokstav b nevnte personer.",
                        "I gjentakelsestilfelle kan den skyldige fradømmes retten til for en viss tid eller for bestandig å inneha sådan stilling som han hadde da forseelsen ble begått, eller annen stilling som omhandlet i § 1 bokstav b og d.",
                        "6. I lov 18. mai 2001 nr. 24 om helseregistre og behandling av helseopplysninger skal § 8 tredje ledd nytt nr. 7 lyde:",
                        "7.Forsvarets helseregister"
                    ]
                }
            ]
        }
    ]
}
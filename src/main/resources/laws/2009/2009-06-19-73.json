{
    "lawId": "LOV-2009-06-19-73",
    "lawName": "Lov om utvalg som skal undersøke forhold knyttet til at personer med kjent psykisk lidelse har tatt liv",
    "shortName": "Lov om undersøkelsesutvalg, psykiske lidelser",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Formål",
                    "sections": [
                        "Formålet med loven er å gi utvalg oppnevnt av Kongen i statsråd 24. april 2009 som skal undersøke mulig svikt i systemer og forløp knyttet til mennesker med psykisk lidelse og som har tatt liv, tilgang på opplysninger som er nødvendige for å få utført sitt arbeid i henhold til mandatet."
                    ]
                },
                {
                    "name": "§ 2",
                    "title": "Opplysninger til utvalget",
                    "sections": [
                        "Uten hinder av taushetsplikt kan utvalget gis de opplysninger som er nødvendige for utvalgets arbeid."
                    ]
                },
                {
                    "name": "§ 3",
                    "title": "Behandling av sensitive personopplysninger",
                    "sections": [
                        "Utvalget kan behandle sensitive personopplysninger som er nødvendige og relevante for formålet med utvalgets arbeid uten at det foreligger samtykke fra de personer opplysningene gjelder.",
                        "Utvalget trenger ikke konsesjon etter personopplysningsloven kapittel VI."
                    ]
                },
                {
                    "name": "§ 4",
                    "title": "Taushetsplikt",
                    "sections": [
                        "Medlemmene av utvalget og enhver som utfører tjeneste eller arbeid for utvalget har taushetsplikt etter reglene i forvaltningsloven av 10. februar 1967 §§ 13 til 13 f.",
                        "Når personer som nevnt i første ledd mottar opplysninger som er undergitt strengere taushetsplikt enn det som følger av forvaltningsloven, skal tilsvarende strenge taushetsplikt gjelde.",
                        "Personer som nevnt i første ledd har taushetsplikt om opplysninger som er fremkommet under forklaring for utvalget etter § 2.",
                        "Taushetsplikt som nevnt i andre og tredje ledd er ikke til hinder for at opplysningene bringes videre i den grad den som har krav på taushet samtykker, dersom opplysningene gis i statistisk form, eller dersom de er alminnelig tilgjengelig andre steder.",
                        "Taushetsplikten gjelder også etter at vedkommende har avsluttet tjenesten eller arbeidet og etter at utvalget har avsluttet sin virksomhet."
                    ]
                },
                {
                    "name": "§ 5",
                    "title": "Forbud mot bruk som bevis i senere straffesak eller sivil sak",
                    "sections": [
                        "Opplysninger som utvalget mottar i medhold av § 2 kan ikke brukes som bevis i en senere straffesak eller sivil sak mot den som har gitt opplysningene."
                    ]
                },
                {
                    "name": "§ 6",
                    "title": "Ikrafttredelse mv.",
                    "sections": [
                        "§§ 1 til 6 trer i kraft straks. § 7 trer i kraft fra den tid Kongen bestemmer, og de enkelte endringene i andre lover kan settes i kraft til forskjellig tid.",
                        "§§ 1 til 3 gjelder til og med 30. juni 2012."
                    ]
                },
                {
                    "name": "§ 7",
                    "title": "Endringer i andre lover",
                    "sections": [
                        "1. I lov 2. juli 1999 nr. 64 om helsepersonell m.v. skal § 29 lyde:"
                    ]
                },
                {
                    "name": "§ 29",
                    "title": "Opplysninger til forskning mv.",
                    "sections": [
                        "Departementet kan bestemme at opplysninger kan eller skal gis til bruk i forskning, og at det kan skje uten hinder av taushetsplikt etter § 21. Til slikt vedtak kan knyttes vilkår. Reglene om taushetsplikt etter denne lov gjelder tilsvarende for den som mottar opplysningene.",
                        "Departementet kan delegere myndigheten etter første ledd til den regionale komiteen for medisinsk og helsefaglig forskningsetikk.",
                        "Departementet kan i forskrift gi nærmere bestemmelser om bruk av taushetsbelagte opplysninger i forskning.",
                        "Departementet kan i forskrift regulere helsepersonells rett til utlevering og bruk av taushetsbelagte opplysninger til andre formål enn helsehjelp, når pasienten har gitt samtykke. Det gjelder formål som forsikring, kredittinstitusjoner o.l.",
                        "2. I lov 20. juni 2008 nr. 44 om medisinsk og helsefaglig forskning skal § 53 første ledd første punktum lyde:",
                        "Statens helsetilsyn og Datatilsynet kan fastsette en løpende tvangsmulkt for hver dag, uke eller måned som går etter utløpet av den fristen som er satt for oppfylling av pålegget etter §§ 51 eller 52, inntil pålegget er oppfylt."
                    ]
                }
            ]
        }
    ]
}
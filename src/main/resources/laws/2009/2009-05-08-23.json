{
    "lawId": "LOV-2009-05-08-23",
    "lawName": "Lov om endringer i utlendingsloven (krav om at referansepersoner må ha fire års arbeid eller utdanning i Norge for at søkeren skal ha rett til familieetablering)",
    "shortName": "Endringslov til utlendingsloven",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 9 a",
                    "title": "Krav til referansepersonen om fire års arbeid eller utdanning i Norge",
                    "sections": [
                        "Det er et vilkår for oppholds- eller arbeidstillatelse etter § 9 at referansepersonen har arbeidet eller tatt utdanning i Norge i fire år, når referansepersonen har",
                        "a)asyl, jf. §§ 17 og 18,",
                        "b)oppholds- eller arbeidstillatelse etter innreisetillatelse som overføringsflyktning, jf. § 22 fjerde ledd,",
                        "c)kollektiv beskyttelse i en massefluktsituasjon, jf. § 8 a,",
                        "d)oppholds- eller arbeidstillatelse på grunn av sterke menneskelige hensyn eller særlig tilknytning til riket, jf. § 8 annet ledd,",
                        "e)oppholds- eller arbeidstillatelse som familiemedlem, jf. §§ 9 og 8 annet ledd, eller",
                        "f)bosettingstillatelse på grunnlag av tillatelsene nevnt i bokstav a-e, jf. § 12.",
                        "Vilkåret i første ledd gjelder ikke når",
                        "a)søkeren og referansepersonen har levd i et etablert samliv før tidspunktet for referansepersonens innreise i riket,",
                        "b)søkeren og referansepersonen har levd i et etablert samliv i Norge mens begge har hatt oppholds- eller arbeidstillatelse,",
                        "c)søkeren er barn av parter som nevnt i bokstav a eller b, eller",
                        "d)søkeren er barn født i riket og søknad er fremmet innen ett år etter fødselen.",
                        "Det kan gjøres unntak fra vilkåret dersom særlige grunner, herunder hensynet til familiens enhet, taler for det.",
                        "Kongen kan fastsette nærmere regler i forskrift.",
                        "Nåværende § 9 a blir ny § 9 b.",
                        "I lov 15. mai 2008 nr. 35 om utlendingers adgang til riket og deres opphold her (utlendingsloven) gjøres følgende endringer:",
                        "§ 40 annet ledd skal lyde:",
                        "Det er et vilkår for oppholdstillatelse etter første ledd at begge parter er over 18 år. Det er videre et vilkår at referanseperson som omfattes av § 40 a, fyller de der fastsatte vilkår.",
                        "Ny § 40 a skal lyde:"
                    ]
                }
            ]
        },
        {
            "name": "II",
            "paragraphs": [
                {
                    "name": "§ 40 a",
                    "title": "Krav til referansepersonen om fire års arbeid eller utdanning i Norge",
                    "sections": [
                        "Det er et vilkår for oppholdstillatelse etter § 40 at referansepersonen har arbeidet eller tatt utdanning i Norge i fire år, når referansepersonen har",
                        "a)asyl, jf. § 28,",
                        "b)oppholdstillatelse etter innreisetillatelse som overføringsflyktning, jf. § 35 tredje ledd,",
                        "c)kollektiv beskyttelse i en massefluktsituasjon, jf. § 34,",
                        "d)oppholdstillatelse på grunn av sterke menneskelige hensyn eller særlig tilknytning til riket, jf. § 38,",
                        "e)oppholdstillatelse som familiemedlem, jf. §§ 40-53, eller",
                        "f)permanent oppholdstillatelse på grunnlag av tillatelsene nevnt i bokstav a-e, jf. § 62.",
                        "Vilkåret i første ledd gjelder ikke når",
                        "a)ekteskapet var inngått eller partene har unnfanget barn før tidspunktet for referansepersonens innreise i riket, eller",
                        "b)partene har inngått ekteskap eller unnfanget barn i Norge mens begge har hatt oppholdstillatelse.",
                        "Det kan gjøres unntak fra vilkåret dersom særlige grunner, herunder hensynet til familiens enhet, taler for det.",
                        "Kongen kan fastsette nærmere regler i forskrift.",
                        "§ 41 skal lyde:"
                    ]
                },
                {
                    "name": "§ 41",
                    "title": "Oppholdstillatelse for samboere",
                    "sections": [
                        "En søker som har levd i et fast og etablert samboerforhold i minst to år med en referanseperson som nevnt i § 40 første ledd, har rett til oppholdstillatelse når partene akter å fortsette samlivet.",
                        "En søker som ikke har levd i et fast og etablert samboerforhold med en referanseperson som nevnt i § 40 første ledd, har rett til oppholdstillatelse dersom partene har barn sammen og akter å fortsette samlivet. Bestemmelsene i § 40 a første, tredje og fjerde ledd gjelder tilsvarende, med mindre",
                        "a)barnet ble unnfanget før tidspunktet for referansepersonens innreise i riket, eller",
                        "b)barnet ble unnfanget mens begge parter har hatt oppholdstillatelse i Norge.",
                        "Oppholdstillatelse kan gis til en søker som ikke har levd i et fast og etablert samboerforhold med referansepersonen i minst to år, dersom partene venter barn sammen og akter å fortsette samlivet. Bestemmelsen i annet ledd annet punktum gjelder tilsvarende.",
                        "Det er et vilkår for oppholdstillatelse etter denne paragrafen at begge parter er over 18 år og at ingen av dem er gift. Selv om en av partene er gift, kan det gis oppholdstillatelse hvis det har vært varige hindringer for å oppfylle dette vilkåret.",
                        "Kongen kan fastsette nærmere regler i forskrift.",
                        "§ 42 annet ledd skal lyde:",
                        "En søker som er barn under 18 år uten ektefelle eller samboer, har rett til oppholdstillatelse når én av foreldrene har oppholdstillatelse som nevnt i § 40 første ledd, med mindre hensynet til barnets beste taler mot det. Det er et vilkår at referansepersonen har foreldreansvaret, alene eller felles med den andre av foreldrene. Er foreldreansvaret felles, må samtykke foreligge fra den andre av foreldrene, med mindre dette er umulig å innhente, eller særlige grunner tilsier at oppholdstillatelse uansett bør gis. Dersom referansepersonen har flere enn én ektefelle, kan oppholdstillatelse bare gis til flere enn ett barn når de er helsøsken. Bestemmelsene i § 40 a første, tredje og fjerde ledd gjelder tilsvarende, med mindre",
                        "a)barnet ble unnfanget før tidspunktet for referansepersonens innreise i riket,",
                        "b)barnet ble unnfanget mens begge foreldrene har hatt oppholdstillatelse i Norge, eller",
                        "c)barnet er født i riket og søknad er fremmet innen ett år etter fødselen.",
                        "§ 48 første ledd skal lyde:",
                        "Oppholdstillatelse med inntil seks måneders varighet kan gis til en søker som skal inngå ekteskap etter innreisen med en referanseperson som nevnt i § 40 første ledd. Det er et vilkår at begge parter er over 18 år. Bestemmelsene i § 40 tredje, femte og sjette ledd og § 40 a gjelder tilsvarende. Kongen kan fastsette nærmere vilkår i forskrift.",
                        "Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid."
                    ]
                }
            ]
        },
        {
            "name": "III",
            "paragraphs": []
        }
    ]
}
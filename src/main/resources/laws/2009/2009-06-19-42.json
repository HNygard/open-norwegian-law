{
    "lawId": "LOV-2009-06-19-42",
    "lawName": "Lov om endringer i allmenngjøringsloven m.m. (solidaransvar mv.)",
    "shortName": "Endringslov til allmenngjøringsloven mv.",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 1",
                    "title": "Lovens formål",
                    "sections": [
                        "Lovens formål er å sikre utenlandske arbeidstakere lønns- og arbeidsvilkår som er likeverdige med de vilkår norske arbeidstakere har, og å hindre konkurransevridning til ulempe for det norske arbeidsmarkedet.",
                        "Gjeldende § 1-2 blir ny § 2.",
                        "Gjeldende § 2 blir ny § 3.",
                        "Ny § 4 skal lyde:"
                    ]
                },
                {
                    "name": "§ 4",
                    "title": "Krav om allmenngjøring av tariffavtaler mv.",
                    "sections": [
                        "For at Tariffnemnda skal ta et krav om allmenngjøring av en tariffavtale til behandling, er det et vilkår at kravet er fremsatt av en arbeidstaker- eller arbeidsgiverorganisasjon som er part i avtalen og har innstillingsrett etter lov 5. mai 1927 nr. 1 om arbeidstvister § 11 nr. 1. Bare slike organisasjoner kan kreve at nemnda realitetsbehandler et krav om allmenngjøring.",
                        "Organisasjon som nevnt i første ledd, må fremlegge dokumentasjon som gir grunn til å tro at lovens vilkår for å treffe vedtak om allmenngjøring er oppfylt, jf. § 5.",
                        "Tariffnemnda kan av eget tiltak treffe vedtak om allmenngjøring dersom allmenne hensyn krever slik regulering.",
                        "Ny § 5 skal lyde:"
                    ]
                },
                {
                    "name": "§ 5",
                    "title": "Vedtak om allmenngjøring av tariffavtaler mv.",
                    "sections": [
                        "Tariffnemnda kan treffe vedtak om at en landsomfattende tariffavtale helt eller delvis skal gjelde for alle arbeidstakere som utfører arbeid av den art avtalen omfatter, i en bransje eller en del av en bransje, med de begrensninger som følger av eller i medhold av arbeidsmiljøloven § 1-7.",
                        "Tariffnemnda kan treffe slikt vedtak dersom det er dokumentert at utenlandske arbeidstakere utfører eller kan komme til å utføre arbeid på vilkår som samlet sett er dårligere enn det som gjelder etter landsomfattende tariffavtaler for vedkommende fag eller bransje, eller det som ellers er normalt for vedkommende sted og yrke.",
                        "Ny § 6 skal lyde:"
                    ]
                },
                {
                    "name": "§ 6",
                    "title": "Vedtakets innhold",
                    "sections": [
                        "Vedtak om allmenngjøring etter § 5 kan bare gjelde de deler av tariffavtalen som regulerer de enkelte arbeidstakeres lønns- og arbeidsvilkår. I særlige tilfeller kan Tariffnemnda fastsette andre lønns- og arbeidsvilkår enn det som følger av tariffavtalen.",
                        "Dersom Tariffnemnda finner det nødvendig å fastsette lønns- og arbeidsvilkår på områder som også er regulert i annen lovgivning, skal dette begrunnes særskilt.",
                        "I tillegg til de opplysninger som er nevnt i forvaltningsloven § 38 første ledd bokstavene a og b, skal nemndas vedtak inneholde:",
                        "a)en nærmere angivelse av de tariffavtalebestemmelser som allmenngjøres og de bestemmelser om lønns- og arbeidsvilkår som fastsettes i medhold av første eller andre ledd foran,",
                        "b)bestemmelser om tidspunktet for vedtakets ikrafttreden.",
                        "De lønns- og arbeidsvilkår som er fastsatt i Tariffnemndas vedtak, skal gjelde som ufravikelige minstevilkår i arbeidsforholdet mellom en arbeidstaker som omfattes av vedtaket og dennes arbeidsgiver.",
                        "Ny § 7 skal lyde:"
                    ]
                },
                {
                    "name": "§ 7",
                    "title": "Vedtakets gyldighetstid",
                    "sections": [
                        "Vedtak etter § 5 gjelder inntil Tariffnemnda treffer nytt vedtak. Vedtaket opphører likevel å gjelde dersom partene i tariffavtalen ikke har krevet nytt vedtak innen en måned etter at tariffavtalen er avløst av en ny avtale.",
                        "Ny § 8 skal lyde:"
                    ]
                },
                {
                    "name": "§ 8",
                    "title": "Vilkår for å videreføre vedtak om allmenngjøring av tariffavtaler mv.",
                    "sections": [
                        "Dersom en part i en allmenngjort tariffavtale fremmer krav om nytt vedtak om allmenngjøring i samme sak, kan Tariffnemnda treffe slikt vedtak uten at det fremlegges ny dokumentasjon for lønns- og arbeidsvilkårene i bransjen.",
                        "Gjeldende § 6 blir ny § 9.",
                        "Ny § 10 skal lyde:"
                    ]
                },
                {
                    "name": "§ 10",
                    "title": "Opplysningsplikt",
                    "sections": [
                        "Etter pålegg fra Tariffnemnda plikter offentlige myndigheter uten hinder av taushetsplikt å gi alle opplysninger om lønns- og arbeidsvilkår som nemnda finner det nødvendig å få kjennskap til som ledd i saksforberedelsen. Det samme gjelder arbeidsgiver, den som i arbeidsgivers sted leder virksomheten, virksomhetens arbeidstakere og enhver annen som er knyttet til virksomheten.",
                        "Ny § 11 skal lyde:"
                    ]
                },
                {
                    "name": "§ 11",
                    "title": "Tilsyn med lønns- og arbeidsvilkår",
                    "sections": [
                        "Arbeidstilsynet fører tilsyn med at lønns- og arbeidsvilkår som følger av vedtak om allmenngjøring blir overholdt. Arbeidstilsynet fører også tilsyn med at oppdragsgivers plikter gitt i medhold av § 12 blir overholdt.",
                        "Arbeidstilsynet gir de pålegg og treffer de enkeltvedtak ellers som er nødvendige for gjennomføringen av vedtak om allmenngjøring og plikter i medhold av § 12. Arbeidsmiljøloven § 18-6 første, andre, sjette, syvende og åttende ledd samt §§ 18-7 og 18-8 får tilsvarende anvendelse ved tilsyn etter loven her. Eventuell oppdragsgiver skal også gjøres kjent med pålegg og andre enkeltvedtak.",
                        "Enhver som er underlagt tilsyn etter bestemmelsen skal, når Arbeidstilsynet krever det og uten hinder av taushetsplikt, fremlegge opplysninger som anses nødvendige for utøvelsen av tilsynet. Slike opplysninger kan også kreves fra andre offentlige tilsynsmyndigheter uten hinder av den taushetsplikten som ellers gjelder. Arbeidstilsynet kan anmelde overtredelser til politiet.",
                        "Petroleumstilsynet har innenfor sitt myndighetsområde tilsvarende tilsynsansvar og myndighet som nevnt i første, andre og tredje ledd.",
                        "Enhver som er underlagt tilsyn etter første ledd, skal når oppdragsgivers tillitsvalgte krever det og uten hinder av taushetsplikt, fremlegge opplysninger om lønns- og arbeidsvilkår for arbeidstakere i virksomheter som utfører arbeid som er omfattet av vedtak om allmenngjøring. Innsyn kan kreves av tillitsvalgte som representerer den organisasjonen som er part i den allmenngjorte tariffavtalen.",
                        "Den tillitsvalgte har taushetsplikt om opplysningene som vedkommende får etter femte ledd. Taushetsplikten gjelder ikke overfor tilsynsmyndighetene, jf. første og fjerde ledd. Tillitsvalgte kan bare benytte innsynsretten til å undersøke om vedtak om allmenngjøring etterleves.",
                        "Departementet kan i forskrift gi nærmere regler om innsynsretten, taushetsplikten og eventuell bruk av rådgivere.",
                        "Gjeldende § 9 blir ny § 12.",
                        "Overskrift til § 12 skal lyde:"
                    ]
                },
                {
                    "name": "§ 12",
                    "title": "Informasjons- og påseplikt for oppdragsgivere",
                    "sections": [
                        "Ny § 13 skal lyde:"
                    ]
                },
                {
                    "name": "§ 13",
                    "title": "Solidaransvar for oppdragsgivere",
                    "sections": [
                        "Leverandører og underleverandører som setter ut arbeid eller leier inn arbeidstakere, hefter på samme måte som en selvskyldnerkausjonist for utbetaling av lønn og overtidsbetaling etter allmenngjøringsforskrifter og opptjente feriepenger, jf. lov 29. april 1988 nr. 21 om ferie, til arbeidstakere ansatt hos virksomhetenes underleverandører.",
                        "Arbeidstaker må fremme skriftlig krav overfor solidaransvarlig senest innen tre måneder etter lønnens forfallsdato. Forfallstiden for feriepenger reguleres av lov 29. april 1988 nr. 21 om ferie. Solidaransvarlig skal betale kravet innen tre uker etter at kravet er kommet frem. Solidaransvarlig skal snarest mulig og senest innen to uker skriftlig varsle øvrige ansvarlige leverandører og underleverandører om kravet.",
                        "Solidaransvarlig kan nekte å dekke kravet dersom arbeidstakeren visste at forutsetningen for arbeidsoppdraget var at lønn mv. helt eller delvis skal dekkes av en solidaransvarlig.",
                        "Departementet kan gi nærmere regler om utformingen av ansvaret i forskrift. Departementet kan også gi forskrift om at virksomhet som bestiller et produkt eller et resultat, skal omfattes av solidaransvaret dersom særlige hensyn tilsier det. Dette gjelder ikke bestiller som er forbruker.",
                        "Ny § 14 skal lyde:"
                    ]
                },
                {
                    "name": "§ 14",
                    "title": "Boikott",
                    "sections": [
                        "Organisasjon som nevnt i § 4 kan iverksette boikott som tar sikte på å fremtvinge at en arbeidsgiver oppfyller sine forpliktelser etter vedtak som er truffet i medhold av § 5, uten hinder av de begrensninger som følger av boikottloven § 2 bokstav c andre og tredje alternativ.",
                        "For øvrig gjelder bestemmelsene i lov 5. desember 1947 nr. 1 om boikott.",
                        "Ny § 15 skal lyde:"
                    ]
                },
                {
                    "name": "§ 15",
                    "title": "Straff",
                    "sections": [
                        "Arbeidsgiver som forsettlig eller uaktsomt unnlater å rette seg etter et vedtak av Tariffnemnda, straffes med bøter. Det samme gjelder den som i arbeidsgivers sted leder virksomheten.",
                        "Berørte arbeidstakere eller deres fagforening kan reise privat straffesak etter reglene i straffeprosessloven kap. 28.",
                        "Unnlatelse av å følge pålegg som nevnt i § 10 straffes med bøter.",
                        "Gjeldende § 11 blir ny § 16.",
                        "I lov 29. april 1988 nr. 21 om ferie gjøres følgende endringer:",
                        "§ 11 nr. 6 skal lyde:",
                        "(6) (Utbetaling fra solidaransvarlig oppdragsgiver etter allmenngjøringsloven)",
                        "Der solidaransvarlig oppdragsgiver utbetaler arbeidsvederlag til arbeidstaker i medhold av allmenngjøringsloven § 13, utbetales feriepenger av arbeidsvederlaget samtidig.",
                        "§ 11 nr. 6 til 8 blir nye nr. 7 til 9.",
                        "Loven trer i kraft fra den tid Kongen bestemmer."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        }
    ]
}
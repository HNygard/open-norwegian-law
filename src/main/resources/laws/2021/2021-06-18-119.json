{
    "lawId": "LOV-2021-06-18-119",
    "lawName": "Lov om informasjonstilgang m.m. for utvalg som skal undersøke saker om overgrep begått av helsepersonell mot pasienter i perioden 2010 til 2020",
    "shortName": "Lov om informasjonstilgang m.m. for utvalg som skal undersøke saker om overgrep begått av helsepersonell mot pasienter i perioden 2010 til 2020",
    "authorityDescription": "Prop.215 L (2020–2021), Innst.670 L (2020–2021), Lovvedtak 200 (2020–2021). Stortingets første og andre gangs behandling hhv. 15. og 18. juni 2021. Fremmet av Helse- og omsorgsdepartementet.",
    "chapters": [
        {
            "paragraphs": [
                {
                    "name": "§ 1",
                    "title": "Formålet med loven",
                    "sections": [
                        "Formålet med loven er å gi et utvalg oppnevnt av Helse- og omsorgsdepartementet 4. juni 2021 for å undersøke fylkesmennenes (statsforvalternes), Statens helsetilsyns og Statens helsepersonellnemnds saksbehandling i saker som gjelder overgrep begått av helsepersonell mot pasienter i perioden 2010 til 2020, tilgang til opplysninger som er nødvendige for å få utført utvalgets arbeid i henhold til mandatet, og adgang til å behandle disse opplysningene."
                    ]
                },
                {
                    "name": "§ 2",
                    "title": "Lovens anvendelse på Svalbard og Jan Mayen",
                    "sections": [
                        "Loven gjelder på Svalbard og Jan Mayen."
                    ]
                },
                {
                    "name": "§ 3",
                    "title": "Tilgang til opplysninger og opplysningsplikt",
                    "sections": [
                        "Følgende skal etter forespørsel, uten hinder av taushetsplikt, gi utvalget nevnt i § 1 opplysninger som er nødvendige for utvalgets arbeid:\na)\tstatsforvalterne (fylkesmennene), Statens helsetilsyn, Statens helsepersonellnemnd, Nasjonalt klageorgan for helsetjenesten og deres ansatte og tidligere ansatte\nb)\tandre statlige organer, fylkeskommuner og kommuner og deres ansatte og tidligere ansatte\nc)\thelseforetak og deres ansatte og tidligere ansatte\nd)\tprivate virksomheter som utfører eller har utført helse- og omsorgstjenester etter avtale med statlige organer, fylkeskommuner, kommuner eller helseforetak, og deres ansatte og tidligere ansatte\ne)\thelsepersonell.",
                        "Ved utlevering av taushetsbelagte opplysninger etter første ledd bokstav b til e skal personen opplysningene gjelder, ha blitt varslet og gitt anledning til å motsette seg utleveringen. Dette gjelder ikke dersom personen er død eller av andre grunner ikke er i stand til å vurdere spørsmålet."
                    ]
                },
                {
                    "name": "§ 4",
                    "title": "Behandling av personopplysninger",
                    "sections": [
                        "Utvalget kan behandle helseopplysninger og andre personopplysninger som er nødvendige og relevante for formålet med utvalgets arbeid."
                    ]
                },
                {
                    "name": "§ 5",
                    "title": "Taushetsplikt",
                    "sections": [
                        "Medlemmene av utvalget og enhver som utfører tjeneste eller arbeid for utvalget, har taushetsplikt etter reglene i forvaltningsloven §§ 13 til 13 f.",
                        "Når personer som nevnt i første ledd mottar opplysninger som er undergitt strengere taushetsplikt enn det som følger av forvaltningsloven, skal den strengere taushetsplikten gjelde.",
                        "Taushetsplikten gjelder også etter at vedkommende har avsluttet tjenesten eller arbeidet, og etter at utvalget har avsluttet sin virksomhet."
                    ]
                },
                {
                    "name": "§ 6",
                    "title": "Forbud mot bruk som bevis i senere straffesak eller sivil sak",
                    "sections": [
                        "Opplysninger som utvalget mottar i medhold av § 3, kan ikke brukes som bevis i en senere straffesak eller sivil sak mot den som har gitt opplysningene."
                    ]
                },
                {
                    "name": "§ 7",
                    "title": "Ikrafttredelse mv.",
                    "sections": [
                        "Loven trer i kraft straks. §§ 1, 3 og 4 oppheves 16. april 2022. Kongen i statsråd kan forlenge virketiden for §§ 1, 3 og 4 for inntil ett år."
                    ]
                }
            ]
        }
    ]
}
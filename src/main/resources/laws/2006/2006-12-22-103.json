{
    "lawId": "LOV-2006-12-22-103",
    "lawName": "Lov om endringer i åndsverkloven og lov om avgift på omsetning av billedkunst (gjennomføring av EU-direktiv om følgerett til fordel for opphavsmannen til et originalkunstverk m.m.)",
    "shortName": "Endringslov til åvl. og billedkunstavgiftl.",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 35",
                    "title": "Vederlag etter §§ 13a, 17a, 18, 23, 23a og 45b kan enhver av partene kreve fastsatt på bindende måte etter regler som Kongen gir. Kongen fastsetter regler om at vederlagspliktige som unnlater å betale vederlag, etter begjæring fra den berettigede part, med bindende virkning kan forbys fortsatt bruk.",
                    "sections": [
                        "Kongen gir regler om nemnd som nevnt i § 34 og § 45a fjerde ledd.",
                        "§ 38a første ledd første punktum skal lyde:",
                        "Avtale som skal ha virkning som nevnt i § 36 første ledd, må inngås av organisasjon som på området representerer en vesentlig del av opphavsmennene til verk som brukes i Norge, og som er godkjent av departementet.",
                        "Ny avsnittoverskrift foran ny § 38c skal lyde:",
                        "Følgerett",
                        "Ny § 38c skal lyde:"
                    ]
                },
                {
                    "name": "§ 38c",
                    "title": "Opphavsmannen har krav på vederlag når en som yrkesmessig opptrer i kunstmarkedet deltar som selger, kjøper eller formidler ved videresalg av originaleksemplar av opphavsrettslig vernede kunstverk som malerier, kollasjer, tegninger, stikk, trykk, litografier, skulpturer, billedtepper, keramikk, glasskunst og fotografiske verk. Som originaleksemplar regnes eksemplar av kunstverk som er utført i et begrenset antall av kunstneren selv eller med hans samtykke. Bestemmelsen gjelder ikke byggverk.",
                    "sections": [
                        "Retten etter første ledd gjelder ikke videresalg fra privatpersoner til museer som er åpne for publikum og ikke driver ervervsmessig, med mindre det i handelen deltar en formidler som nevnt i første ledd.",
                        "Vederlaget skal beregnes på grunnlag av salgsprisen uten merverdiavgift etter følgende satser:",
                        "a)5 pst. av den del av salgsprisen som ikke overstiger 50 000 euro,",
                        "b)3 pst. av den del av salgsprisen som overstiger 50 000 euro, men som ikke overstiger 200 000 euro,",
                        "c)1 pst. av den del av salgsprisen som overstiger 200 000 euro, men som ikke overstiger 350 000 euro,",
                        "d)0,5 pst. av den del av salgsprisen som overstiger 350 000 euro, men som ikke overstiger 500 000 euro, og",
                        "e)0,25 pst. av den del av salgsprisen som overstiger 500 000 euro.",
                        "Vederlaget skal kun betales når salgsprisen uten merverdiavgift overstiger 3 000 euro. Det totale vederlag for et videresalg skal ikke overstige 12 500 euro.",
                        "Selgere og formidlere som nevnt i første ledd er solidarisk ansvarlige for å betale følgerettsvederlaget. Opptrer ingen av dem yrkesmessig i kunstmarkedet, er kjøperen ansvarlig for betalingen.",
                        "Overfor de vederlagspliktige må vederlagskravet gjøres gjeldende gjennom oppkrevings- og fordelingsorganisasjon som er godkjent av departementet. Når krav på vederlag etter første ledd foreldes etter reglene i lov 18. mai 1979 nr. 18 om foreldelse av fordringer, tilfaller vederlaget organisasjonen og skal brukes til å dekke organisasjonens kostnader ved oppkrevingen og fordelingen av følgerettsvederlaget, eller til andre kollektive formål fastsatt i organisasjonens vedtekter.",
                        "Det kan ikke gis avkall på retten etter første ledd, og den kan heller ikke overdras. Har ikke opphavsmannen arvinger, skal følgerettsvederlag som forfaller etter opphavsmannens død tilfalle den organisasjon som til enhver tid er godkjent etter sjette ledd. Slike midler skal brukes som nevnt i sjette ledd andre punktum.",
                        "Selger, kjøper og formidler som nevnt i første ledd skal innen sjette termin for innbetaling av merverdiavgift til den organisasjon som til enhver tid er godkjent etter sjette ledd, oppgi de opplysninger som er nødvendige for å sikre betaling av følgerettsvederlag for det foregående års salg. Nevnte organisasjon kan også kreve slike opplysninger om de tre siste års salg.",
                        "§ 45b tredje ledd skal lyde:",
                        "Rettighetshavere som ikke er medlem av organisasjon godkjent etter andre ledd, må selv fremsette krav på vederlag overfor organisasjonen. Kravet må fremsettes innen tre år etter utløpet av det år opptaket ble fremført. Vederlag for videresending kan uansett fordeles etter prinsippene i § 37.",
                        "§ 53a andre ledd skal lyde:",
                        "Det er videre forbudt å:",
                        "a)selge, leie ut eller på annen måte distribuere,",
                        "b)produsere eller innføre for distribusjon til allmennheten,",
                        "c)reklamere for salg eller utleie av,",
                        "d)besitte for ervervsmessige formål, eller",
                        "e)tilby tjenester i tilknytning til",
                        "innretninger, produkter eller komponenter som frembys med det formål å omgå effektive tekniske beskyttelsessystemer, eller som kun har begrenset ervervsmessig nytte for annet enn slikt formål, eller som i hovedsak er utviklet for å muliggjøre eller forenkle slik omgåelse.",
                        "§ 54 fjerde ledd første punktum skal lyde:",
                        "Er overtredelse som nevnt i første til tredje ledd forsettlig, og foreligger det særlig skjerpende forhold, er straffen bøter eller fengsel inntil tre år.",
                        "§ 54 sjette ledd skal lyde:",
                        "Den som forsettlig eller uaktsomt unnlater å oppgi opplysninger som nevnt i § 38c åttende ledd første punktum eller unnlater å påføre de i § 52 nevnte opplysninger på et verk som han forestår trykkingen av, straffes med bøter.",
                        "§ 57 nytt fjerde ledd skal lyde:",
                        "Bestemmelsen i § 38c får anvendelse på åndsverk som er skapt av norsk statsborger eller av person som er bosatt her i riket.",
                        "Nåværende fjerde og femte ledd blir femte og sjette ledd.",
                        "I lov 4. november 1948 nr. 1 om avgift på omsetning av billedkunst gjøres følgende endringer:",
                        "§ 1 nytt sjette ledd skal lyde:",
                        "Unntatt fra avgiftsplikten er omsetning som omfattes av lov 12. mai 1961 nr. 2 om opphavsrett til åndsverk m.v. § 38c.",
                        "1.Loven gjelder fra den tid Kongen bestemmer. De enkelte bestemmelser i loven kan settes i kraft til ulik tid.",
                        "2.For endringene gjelder følgende overgangsregler:",
                        "a)Endringene gjelder ikke avtaler om salg som er inngått før loven her trer i kraft.",
                        "b)Kongen kan fastsette nærmere overgangsregler."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        }
    ]
}
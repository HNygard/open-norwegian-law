{
    "lawId": "LOV-2006-12-01-64",
    "lawName": "Lov om endringer i arbeidsmiljøloven (varsling)",
    "shortName": "Endringslov til arbeidsmiljøloven (varsling)",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 2-4",
                    "title": "Varsling om kritikkverdige forhold i virksomheten",
                    "sections": [
                        "(1) Arbeidstaker har rett til å varsle om kritikkverdige forhold i virksomheten.",
                        "(2) Arbeidstakers fremgangsmåte ved varslingen skal være forsvarlig. Arbeidstaker har uansett rett til å varsle i samsvar med varslingsplikt eller virksomhetens rutiner for varsling. Det samme gjelder varsling til tilsynsmyndigheter eller andre offentlige myndigheter.",
                        "(3) Arbeidsgiver har bevisbyrden for at varsling har skjedd i strid med denne bestemmelsen.",
                        "Ny § 2-5 skal lyde:"
                    ]
                },
                {
                    "name": "§ 2-5",
                    "title": "Vern mot gjengjeldelse ved varsling",
                    "sections": [
                        "(1) Gjengjeldelse mot arbeidstaker som varsler i samsvar med § 2-4 er forbudt. Dersom arbeidstaker fremlegger opplysninger som gir grunn til å tro at det har funnet sted gjengjeldelse i strid med første punktum, skal det legges til grunn at slik gjengjeldelse har funnet sted hvis ikke arbeidsgiveren sannsynliggjør noe annet.",
                        "(2) Første ledd gjelder tilsvarende ved gjengjeldelse mot arbeidstaker som gir til kjenne at retten til å varsle etter § 2-4 vil bli brukt, for eksempel ved å fremskaffe opplysninger.",
                        "(3) Den som er blitt utsatt for gjengjeldelse i strid med første eller andre ledd, kan kreve oppreisning uten hensyn til arbeidsgivers skyld. Oppreisningen fastsettes til det beløp som retten finner rimelig under hensyn til partenes forhold og omstendighetene for øvrig. Erstatning for økonomisk tap kan kreves etter alminnelige regler.",
                        "Ny § 3-6 skal lyde:"
                    ]
                },
                {
                    "name": "§ 3-6",
                    "title": "Plikt til å legge forholdene til rette for varsling",
                    "sections": [
                        "Arbeidsgiver skal, i tilknytning til det systematiske helse-, miljø- og sikkerhetsarbeidet, utarbeide rutiner for intern varsling eller sette i verk andre tiltak som legger forholdene til rette for intern varsling om kritikkverdige forhold i virksomheten i samsvar med § 2-4, dersom forholdene i virksomheten tilsier det.",
                        "§ 13-8 skal lyde:"
                    ]
                },
                {
                    "name": "§ 13-8",
                    "title": "Bevisbyrde",
                    "sections": [
                        "Dersom arbeidstaker eller arbeidssøker fremlegger opplysninger som gir grunn til å tro at det har funnet sted diskriminering i strid med bestemmelse i dette kapittel, må arbeidsgiver sannsynliggjøre at det likevel ikke har funnet sted slik diskriminering eller gjengjeldelse.",
                        "§ 13-9 første og andre ledd skal lyde:",
                        "(1) Den som er blitt diskriminert i strid med dette kapittel, kan kreve oppreisning uten hensyn til arbeidsgivers skyld. Oppreisningen fastsettes til det beløp som retten finner rimelig under hensyn til partenes forhold og omstendighetene for øvrig.",
                        "(2) Erstatning for økonomisk tap som følge av diskriminering i strid med dette kapittel, kan kreves etter de alminnelige regler.",
                        "§ 18-6 første ledd skal lyde:",
                        "(1) Arbeidstilsynet gir de pålegg og treffer de enkeltvedtak ellers som er nødvendige for gjennomføringen av bestemmelsene i og i medhold av kapittel 2 med unntak av §§ 2-4 og 2-5, kapittel 3 til 8, kapittel 10 med unntak av § 10-2 andre til fjerde ledd og § 10-6 tiende ledd, kapittel 11 samt §§ 14-5 til 14-8, 15-2 og 15-15.",
                        "Loven trer i kraft når Kongen bestemmer."
                    ]
                }
            ]
        },
        {
            "name": "II",
            "paragraphs": []
        }
    ]
}
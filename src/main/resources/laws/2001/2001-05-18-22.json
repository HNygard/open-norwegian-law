{
    "lawId": "LOV-2001-05-18-22",
    "lawName": "Lov om garantistillelse fra Statoil ASA ved emisjon og salg av statens aksjer",
    "shortName": "Lov om garanti fra Statoil ASA ved aksjesalg",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Ved emisjon (kapitalforhøyelse) eller salg av statens aksjer i Statoil ASA kan selskapet med samtykke av Kongen stille nødvendige garantier i forbindelse med emisjonen eller salget, herunder avgi skadesløserklæring for krav som følge av uriktige, villedende eller mangelfulle opplysninger i de prospekter som benyttes ved fremsettelse av tilbudet om å tegne eller kjøpe aksjer i selskapet. Slike garantier skal fastsette en beløpsmessig grense for selskapets ansvar, på hvilket tidspunkt garantien bortfaller og angi andre bestemmelser om omfanget av selskapets ansvar.",
                    "sections": []
                },
                {
                    "name": "§ 2",
                    "title": "Krav etter garantier avgitt i medhold av § 1 kan gjøres gjeldende mot Statoil ASA uten hinder av ellers gjeldende selskaps- og verdipapirrettslige prinsipper og regler.",
                    "sections": []
                },
                {
                    "name": "§ 3",
                    "title": "Loven trer i kraft fra den tid Kongen bestemmer.",
                    "sections": []
                }
            ]
        }
    ]
}
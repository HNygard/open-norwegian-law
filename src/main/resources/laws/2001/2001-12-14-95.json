{
    "lawId": "LOV-2001-12-14-95",
    "lawName": "Lov om beskyttelse av supplerende pensjonsrettigheter for arbeidstakere og selvstendig næringsdrivende som flytter innenfor EØS-området",
    "shortName": "Lov om pensjonsrettigheter innen EØS",
    "authorityDescription": "Ot.prp.nr.106 (2000–2001), Ot.prp.nr.5 (2001–2002), Innst.O. nr.1 (2001–2002), Besl.O.nr.1 (2001–2002). Odels- og lagtingsvedtak hhv. 16. november og 11. desember 2001. Fremmet av Finansdepartementet.",
    "chapters": [
        {
            "paragraphs": [
                {
                    "name": "§ 1",
                    "title": "Lovens formål",
                    "sections": [
                        "Denne loven har som formål å ivareta rettighetene i supplerende pensjonsordninger for arbeidstakere og selvstendig næringsdrivende som flytter innenfor EØS-området. Tilsvarende gjelder for rettigheter som ektefelle, registrert partner, samboer og barn har i en supplerende pensjonsordning."
                    ]
                },
                {
                    "name": "§ 2",
                    "title": "Lovens virkeområde",
                    "sections": [
                        "Loven gjelder pensjonsordninger som nevnt i punkt 1 til 6 når de skal gi arbeidstakere eller selvstendig næringsdrivende rett til alderspensjon og eventuelt uførepensjon og etterlattepensjon i tillegg til eller i stedet for tilsvarende lovbaserte trygdeytelser (supplerende pensjonsordninger):\n1.\tpensjonsordninger opprettet i livsforsikringsselskap, pensjonskasse, bank eller forvaltningsselskap for verdipapirfond og som omfattes av lov 24. mars 2000 nr. 16 om foretakspensjon eller lov 24. november 2000 nr. 81 om innskuddspensjon i arbeidsforhold,\n2.\tkommunale pensjonsordninger som omfattes av lov 25. september 1992 nr. 107 om kommuner og fylkeskommuner §§ 24 nr. 4 og 43 annet ledd med tilhørende forskrifter,\n3.\tandre kollektive pensjonsordninger i pensjonskasse eller livsforsikringsselskap enn de som er nevnt under 1 og 2,\n4.\tavtalebaserte kollektive pensjonsordninger hvor ytelsene utbetales over foretakets drift,\n5.\tpensjonsfond som omfattes av lov 24. mars 2000 nr. 16 om foretakspensjon § 16-2 23. ledd, eller\n6.\tkollektive avtaler om pensjonsordning for selvstendig næringsdrivende."
                    ]
                },
                {
                    "name": "§ 3",
                    "title": "Rett til grenseoverskridende utbetalinger",
                    "sections": [
                        "En person med rett til opptjent pensjon fra en supplerende pensjonsordning som flytter til en annen stat innen EØS, skal ha rett til å få sin pensjon med fradrag av eventuelle transaksjonskostnader utbetalt i den stat vedkommende bor. Det samme gjelder overfor ektefelle, registrert partner, samboer eller barn med rettigheter i pensjonsordningene."
                    ]
                },
                {
                    "name": "§ 4",
                    "title": "Rett til medlemskap i pensjonsordning ved midlertidig utestasjonering i annen EØS-stat",
                    "sections": [
                        "En person som arbeider i en annen EØS-stat og som omfattes av en supplerende pensjonsordning i Norge, skal fortsatt ha rett til å være medlem med fulle rettigheter i pensjonsordningen dersom vedkommende er omfattet av norsk trygdelovgivning etter EØS-avtalens vedlegg VI nr. 1 (forordning (EØF) nr. 1408/71 avdeling II).",
                        "En person hjemmehørende i annen EØS-stat som arbeider i Norge og som er omfattet av en supplerende pensjonsordning i sitt hjemland, skal ikke ha plikt til å betale bidrag til pensjonsordning som nevnt i § 2 her i riket dersom vedkommende ikke er omfattet av norsk trygdelovgivning etter EØS-avtalens vedlegg VI nr. 1 (forordning (EØF) nr. 1408/71 avdeling II). Arbeidsgiver skal heller ikke ha plikt til å betale bidrag til pensjonsordning i Norge for arbeidstaker i tilfeller som nevnt."
                    ]
                },
                {
                    "name": "§ 5",
                    "title": "Likebehandling vedrørende vern av opptjente pensjonsrettigheter",
                    "sections": [
                        "Supplerende pensjonsordninger skal være basert på avtaler som sikrer opptjente pensjonsrettigheter for personer som fratrer pensjonsordningen, uavhengig av om arbeidstaker som fratrer forblir i Norge eller flytter til en annen stat innen EØS. Det samme gjelder overfor ektefelle, registrert partner, samboer eller barn med rettigheter i pensjonsordningene."
                    ]
                },
                {
                    "name": "§ 6",
                    "title": "Informasjon til medlemmer av supplerende pensjonsordninger",
                    "sections": [
                        "Når en person som omfattes av en supplerende pensjonsordning flytter til en annen EØS-stat, skal vedkommende gis informasjon av arbeidsgiver eller den som administrerer pensjonsordningen om:\n1.\tpensjonsrettigheter når vedkommende går ut av ordningen,\n2.\tretten til etter behov å få utbetalt pensjon i en annen EØS-stat,\n3.\ten eventuell rett til å fortsette pensjonsopptjening ved utestasjonering i en annen EØS-stat,\n4.\ten eventuell rett til å fortsette egen premiebetaling i pensjonsordningen, og\n5.\tfritak fra å betale premie til supplerende pensjonsordning i vertslandet."
                    ]
                },
                {
                    "name": "§ 7",
                    "title": "Pålegg fra Kredittilsynet",
                    "sections": [
                        "Kredittilsynet kan gi en supplerende pensjonsordning pålegg om retting dersom pensjonsordningen ikke har overholdt sine plikter gitt i eller i medhold av denne loven. Kredittilsynet kan også kreve at ordningen etablerer rutiner slik at informasjonsplikten etter § 6 oppfylles innen en nærmere fastsatt frist.",
                        "Lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (kredittilsynsloven) § 10 annet ledd om ileggelse av dagmulkt dersom Kredittilsynets pålegg ikke blir etterkommet, gjelder tilsvarende."
                    ]
                },
                {
                    "name": "§ 8",
                    "title": "Forskrifter",
                    "sections": [
                        "Kongen kan fastsette nærmere regler til utfylling og gjennomføring av bestemmelsene i loven her."
                    ]
                },
                {
                    "name": "§ 9",
                    "title": "Ikrafttredelse. Overgangsbestemmelser",
                    "sections": [
                        "Loven trer i kraft fra den tid Kongen fastsetter. Kongen kan gi overgangsbestemmelser."
                    ]
                }
            ]
        }
    ]
}
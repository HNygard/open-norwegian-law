{
    "lawId": "LOV-2017-06-16-50",
    "lawName": "Lov om Likestillings- og diskrimineringsombudet og Diskrimineringsnemnda (diskrimineringsombudsloven)",
    "shortName": "Diskrimineringsombudsloven",
    "authorityDescription": null,
    "chapters": [
        {
            "name": "Kapittel 1 Generelle bestemmelser",
            "paragraphs": [
                {
                    "name": "§ 1",
                    "title": "Virkeområde",
                    "sections": [
                        "Loven gir regler om organiseringen av og virksomheten til Likestillings- og diskrimineringsombudet (ombudet) og Diskrimineringsnemnda (nemnda).",
                        "Ombudets og nemndas virksomhet omfatter:",
                        "a)likestillings- og diskrimineringsloven, hvis ikke annet fremgår av denne loven",
                        "b)arbeidsmiljøloven kapittel 13, med unntak av § 13-1 tredje ledd",
                        "c)eierseksjonsloven § 3 a",
                        "d)husleieloven § 1-8",
                        "e)bustadbyggjelagslova § 1-4",
                        "f)burettslagslova § 1-5",
                        "g)skipsarbeidsloven kapittel 10, med unntak av § 10-1",
                        "Nemndas håndheving, jf. § 7, omfatter ikke virksomheten til Stortinget, Riksrevisjonen, Stortingets ombudsmann for forvaltningen og andre organer for Stortinget. Den omfatter heller ikke virksomheten til domstolene, Domstoladministrasjonen, Innstillingsrådet for dommere og Tilsynsutvalget for dommere."
                    ]
                },
                {
                    "name": "§ 2",
                    "title": "Forholdet til forvaltningsloven",
                    "sections": [
                        "Dersom ikke annet er bestemt, gjelder forvaltningsloven for ombudets og nemndas virksomhet. Forvaltningsloven §§ 35 og 51 femte ledd gjelder ikke. Dersom nemndas vedtak er kjent ugyldig ved dom, gjelder likevel forvaltningsloven § 35 første ledd bokstav c.",
                        "Nemndas vedtak og beslutninger kan ikke påklages."
                    ]
                },
                {
                    "name": "§ 3",
                    "title": "Opplysningsplikt",
                    "sections": [
                        "Offentlige myndigheter plikter uten hinder av taushetsplikt å gi ombudet og nemnda de opplysningene som er nødvendige for å håndheve bestemmelsene nevnt i § 1 annet ledd. Slike opplysninger kan også kreves av andre som har vitneplikt etter tvisteloven. Tvisteloven § 24-8 tredje ledd gjelder tilsvarende. Avgjørelse som nevnt i tvisteloven § 22-6 første ledd annet punktum, § 22-7, § 22-8 annet ledd, § 22-9 annet til fjerde ledd, § 22-10 annet punktum og § 22-11 annet ledd, treffes av tingretten.",
                        "Ombudet og nemnda kan kreve bevisopptak ved domstolene, jf. domstolloven § 43 annet ledd."
                    ]
                }
            ]
        },
        {
            "name": "Kapittel 2 Likestillings- og diskrimineringsombudet",
            "paragraphs": [
                {
                    "name": "§ 4",
                    "title": "Ombudets organisering",
                    "sections": [
                        "Likestillings- og diskrimineringsombudet utnevnes på åremål av Kongen i statsråd for en periode på seks år uten adgang til gjenoppnevning.",
                        "Ombudet er et uavhengig forvaltningsorgan administrativt underordnet Kongen og departementet. Kongen eller departementet kan ikke instruere ombudet om ombudets faglige virksomhet."
                    ]
                },
                {
                    "name": "§ 5",
                    "title": "Ombudets oppgaver",
                    "sections": [
                        "Ombudet skal arbeide for å fremme reell likestilling og hindre diskriminering på alle samfunnsområder på grunn av kjønn, graviditet, permisjon ved fødsel og adopsjon, omsorgsoppgaver, etnisitet, religion, livssyn, funksjonsnedsettelse, seksuell orientering, kjønnsidentitet, kjønnsuttrykk og alder. Ombudet skal også arbeide for å fremme likebehandling i arbeidslivet, uavhengig av politisk syn og medlemskap i arbeidstakerorganisasjon.",
                        "Ombudet skal gi veiledning om bestemmelsene nevnt i § 1 annet ledd. Enhver kan henvende seg til ombudet for veiledning.",
                        "Ombudet skal føre tilsyn med at norsk rett og forvaltningspraksis samsvarer med forpliktelsene Norge har etter:",
                        "a)De forente nasjoners internasjonale konvensjon 18. desember 1979 om avskaffelse av alle former for diskriminering av kvinner",
                        "b)De forente nasjoners internasjonale konvensjon 21. desember 1965 om avskaffelse av alle former for rasediskriminering",
                        "c)De forente nasjoners internasjonale konvensjon 13. desember 2006 om rettighetene til mennesker med nedsatt funksjonsevne"
                    ]
                }
            ]
        },
        {
            "name": "Kapittel 3 Diskrimineringsnemnda",
            "paragraphs": [
                {
                    "name": "§ 6",
                    "title": "Nemndas organisering",
                    "sections": [
                        "Nemnda er et uavhengig forvaltningsorgan administrativt underordnet Kongen og departementet. Kongen eller departementet kan ikke instruere nemnda om nemndas faglige virksomhet.",
                        "Nemnda inndeles i tre avdelinger. Nemnda skal bestå av tre ledere og seks øvrige medlemmer. Det skal i tillegg være seks varamedlemmer. Nemndas ledere deltar i hver sin avdeling. En leder oppnevnes som administrativ leder.",
                        "Nemndas ledere skal oppfylle kravene til dommere i domstolloven § 53 første ledd og § 54 annet ledd. Nemndas ledere skal ha dommererfaring, med mindre andre særlige kvalifikasjoner tilsier at slik erfaring ikke er nødvendig.",
                        "Medlemmer og varamedlemmer oppnevnes av Kongen for fire år, med mulighet for én gangs gjenoppnevning. Ved første gangs oppnevning oppnevnes halvparten av medlemmene og varamedlemmene for to år.",
                        "Ansatte i ombudet og departementet kan ikke oppnevnes som medlemmer i nemnda.",
                        "Sakene i nemnda forberedes av et sekretariat. Sekretariatets leder ansettes av departementet."
                    ]
                },
                {
                    "name": "§ 7",
                    "title": "Nemndas ansvarsområde",
                    "sections": [
                        "Nemnda skal håndheve bestemmelsene nevnt i § 1 annet ledd, med unntak av følgende bestemmelser i likestillings- og diskrimineringsloven:",
                        "a)§ 13 første ledd om seksuell trakassering",
                        "b)§ 18 om universell utforming av IKT",
                        "c)§ 24 om offentlige myndigheters plikt til å arbeide for likestilling",
                        "d)§ 25 om arbeidslivets organisasjoners plikt til å arbeide for likestilling",
                        "e)§ 26 om arbeidsgivers plikt til å arbeide for likestilling",
                        "f)§ 28 om kjønnsbalanse i offentlige utvalg mv.",
                        "g)§ 32 annet ledd om behandling av lønnsopplysninger",
                        "h)§ 39 om straff for grov overtredelse av diskrimineringsforbudet som er begått av flere i fellesskap"
                    ]
                },
                {
                    "name": "§ 8",
                    "title": "Nemndas behandling av saken",
                    "sections": [
                        "Nemnda behandler de sakene som bringes inn for den. En part, ombudet eller andre med rettslig klageinteresse kan bringe en sak inn for nemnda.",
                        "Nemnda skal ikke representere parten utad."
                    ]
                },
                {
                    "name": "§ 9",
                    "title": "Skriftlig og muntlig saksbehandling",
                    "sections": [
                        "Saksbehandlingen i nemnda er skriftlig. Nemnda skal vurdere om det av hensyn til sakens opplysning likevel bør gjennomføres muntlige forhandlinger. Avgjørelse om muntlige forhandlinger kan treffes av nemndleder. I saker hvor det er fremmet krav om oppreisning, har partene rett til muntlige forhandlinger."
                    ]
                },
                {
                    "name": "§ 10",
                    "title": "Avvisning og henleggelse",
                    "sections": [
                        "Nemnda skal avvise en sak som er avgjort av en domstol eller brakt inn for en domstol til avgjørelse. Nemnda skal også avvise en sak dersom vilkårene for å behandle saken ikke er oppfylt. Nemda kan avvise en sak hvis saksforholdet ligger mer enn tre år tilbake i tid.",
                        "Nemnda kan henlegge en sak dersom forholdet er av bagatellmessig art, forholdet det er klaget over åpenbart ikke er i strid med de bestemmelser som er nevnt i § 1 annet ledd, eller saken etter bevisets stilling ikke lar seg opplyse tilstrekkelig. Beslutning om henleggelse skal grunngis.",
                        "Vedtak og beslutning etter første og annet ledd kan fattes av nemndleder."
                    ]
                },
                {
                    "name": "§ 11",
                    "title": "Vedtaksmyndighet. Pålegg om stansing, retting mv.",
                    "sections": [
                        "Nemnda kan treffe vedtak dersom det foreligger et brudd på bestemmelser nevnt i § 1 annet ledd, med mindre annet er bestemt.",
                        "Nemnda kan med de unntak som følger av §§ 14 og 15, pålegge stansing, retting og andre tiltak som er nødvendige for å sikre at diskriminering, trakassering, instruks eller gjengjeldelse opphører, og for å hindre gjentakelse. Nemnda kan sette en frist for oppfyllelse av pålegget.",
                        "I saker der det antas å medføre ulempe eller skadevirkning å avvente nemndas behandling av saken, kan nemndleder treffe vedtak etter annet ledd."
                    ]
                },
                {
                    "name": "§ 12",
                    "title": "Oppreisning og erstatning",
                    "sections": [
                        "Nemnda kan treffe vedtak om oppreisning i arbeidsforhold og ved arbeidsgivers valg og behandling av selvstendig næringsdrivende og innleide arbeidstakere, jf. likestillings- og diskrimineringsloven § 38 annet ledd første punktum, arbeidsmiljøloven § 13-9 og skipsarbeidsloven § 10-9.",
                        "Nemnda kan enstemmig treffe vedtak om erstatning ved brudd på bestemmelsene nevnt i § 1 annet ledd, dersom innklagede ikke gjør gjeldende annet enn manglende betalingsevne eller andre åpenbart uholdbare innsigelser."
                    ]
                },
                {
                    "name": "§ 13",
                    "title": "Tvangsmulkt",
                    "sections": [
                        "Nemnda kan treffe vedtak om tvangsmulkt for å sikre gjennomføring av pålegg etter § 11 dersom fristen for å etterkomme pålegget er oversittet. Tvangsmulkt fastsettes som engangstvangsmulkt eller løpende dagmulkt. Tvangsmulkten begynner å løpe dersom frist for å etterkomme pålegget oversittes, og den skal løpe fram til pålegget er oppfylt.",
                        "Beslutning om ileggelse av tvangsmulkt kan treffes av nemndleder. En part kan begjære at en beslutning om ileggelse av tvangsmulkt skal prøves på ny. Forvaltningsloven §§ 28-36 gjelder tilsvarende.",
                        "Nemnda kan sette ned eller frafalle ilagt tvangsmulkt når særlige grunner taler for det.",
                        "Tvangsmulkten tilfaller staten, og den kreves inn av Statens innkrevingssentral.",
                        "Departementet kan i forskrift gi regler om tvangsmulktens størrelse, varighet og andre bestemmelser om fastsettelse og gjennomføring."
                    ]
                },
                {
                    "name": "§ 14",
                    "title": "Nemndas myndighet overfor andre forvaltningsorganer",
                    "sections": [
                        "Nemnda kan ikke treffe vedtak om at andre forvaltningsorganers vedtak innebærer brudd på bestemmelser nevnt i § 1 annet ledd. Dette gjelder likevel ikke enkeltvedtak truffet av forvaltningsorganer i deres utøvelse av arbeidsgiverfunksjoner. Nemnda kan ikke i noe tilfelle treffe vedtak rettet mot Kongen eller departementene.",
                        "I tilfeller som nevnt i første ledd skal nemnda gi en uttalelse om hvorvidt det forholdet som er brakt inn for nemnda, innebærer brudd på bestemmelsene nevnt i § 1 annet ledd. Dette gjelder likevel ikke saker om utnevning av dommere i statsråd."
                    ]
                },
                {
                    "name": "§ 15",
                    "title": "Nemndas forhold til Arbeidsretten",
                    "sections": [
                        "Reiser en sak for nemnda indirekte spørsmål om en tariffavtales eksistens, gyldighet eller forståelse, kan hver av partene i tariffavtalen få dette spørsmålet avgjort av Arbeidsretten.",
                        "Nemnda kan gi en uttalelse om hvorvidt en tariffavtale eller bestemmelse i tariffavtale som er brakt inn for nemnda, er i strid med bestemmelsene nevnt i § 1 annet ledd. Partene i tariffavtalen kan i slike tilfeller bringe spørsmålet om avtalens forhold til en bestemmelse nevnt i § 1 annet ledd inn for Arbeidsretten.",
                        "Sak for nemnda som bringes inn for Arbeidsretten etter første ledd eller annet ledd annet punktum, stilles i bero til spørsmålet er ferdig behandlet av Arbeidsretten.",
                        "Nemnda kan ikke treffe avgjørelser som hører under Arbeidsretten etter lov 27. januar 2012 nr. 9 om arbeidstvister og lov 18. juli 1958 nr. 2 om offentlige tjenestetvister."
                    ]
                },
                {
                    "name": "§ 16",
                    "title": "Domstolsbehandling",
                    "sections": [
                        "Nemndas vedtak og beslutning om ileggelse av tvangsmulkt kan bringes inn for domstolene til full prøving av saken. Søksmål om overprøving av nemndas vedtak eller beslutning om ileggelse av tvangsmulkt må reises innen tre måneder fra det tidspunktet partene ble underrettet om vedtak eller beslutning i nemnda. Reises ikke søksmål innen fristen, har vedtaket virkning som rettskraftig dom og kan fullbyrdes etter reglene som gjelder dommer. Nemnda kan gi oppfriskning for oversittelse av fristen i annet punktum etter reglene i tvisteloven §§ 16-12–16-14. Vedtaket om oppfriskning kan bringes inn for tingretten.",
                        "Søksmål om gyldigheten av nemndas vedtak og beslutninger rettes mot staten ved nemnda og anlegges for Oslo tingrett jf. tvisteloven § 4-4 (4) første punktum. Det samme gjelder lovligheten av forhold knyttet til ileggelse av tvangsmulkt etter § 13."
                    ]
                },
                {
                    "name": "§ 17",
                    "title": "Forholdet til de alminnelige domstoler",
                    "sections": [
                        "Så lenge en sak er til behandling i nemnda, kan ikke sakens parter bringe den inn for tingretten. Saken regnes for å være under behandling fra nemnda mottok klagen.",
                        "Er søksmål reist ved tingretten og en part ønsker saken avgjort av nemnda, kan retten stanse den videre behandlingen etter begjæring av parten. Tvisteloven § 16-15, § 16-18 tredje og fjerde ledd og § 16-19 gjelder tilsvarende. Ved rettens avgjørelse av om saken skal stanses, skal det legges vekt på om det er rimelig å stanse saken i påvente av nemndas avgjørelse når hensyn tas til tidsbruken og kostnadene som vil påløpe for partene ved stansing. Saken bringes i gang igjen i tingretten etter begjæring fra en av partene, men tidligst etter at vedtak er fattet, og senest innen én måned etter at vedtaket er forkynt."
                    ]
                },
                {
                    "name": "§ 18",
                    "title": "Straff for overtredelse av pålegg og brudd på opplysningsplikten",
                    "sections": [
                        "Den som forsettlig eller uaktsomt unnlater å etterkomme pålegg etter § 11 eller å oppfylle opplysningsplikten etter § 3, straffes med bøter.",
                        "Overtredelse foretatt av en person i underordnet stilling straffes ikke hvis overtredelsen vesentlig skyldes underordningsforholdet."
                    ]
                },
                {
                    "name": "§ 19",
                    "title": "Påtale",
                    "sections": [
                        "Overtredelse av § 18 påtales kun etter begjæring av nemnda, med mindre offentlig påtale kreves av allmenne hensyn.",
                        "Påtalemyndigheten kan i forbindelse med straffesaken kreve dom for tiltak for å sikre at den lovstridige handlingen, unnlatelsen eller gjengjeldelsen opphører, og for å hindre at den gjentas."
                    ]
                },
                {
                    "name": "§ 20",
                    "title": "Gjenåpning",
                    "sections": [
                        "Nemndas rettskraftige vedtak og beslutninger kan gjenåpnes etter begjæring fra en part. Saken kan gjenåpnes dersom",
                        "a)det foreligger brudd på habilitetskrav i forvaltningsloven § 6",
                        "b)det foreligger andre saksbehandlingsfeil og det ikke kan utelukkes at feilen var bestemmende for vedtakets innhold",
                        "c)opplysninger om faktiske forhold som var ukjent da saken ble avgjort, tilsier at vedtaket høyst sannsynlig ville blitt et annet.",
                        "Saken kan ikke gjenåpnes",
                        "a)av en grunn som ble forkastet ved sakens behandling",
                        "b)av en grunn som parten burde ha gjort gjeldende under sakens ordinære behandling, ved søksmål til tingretten eller ved begjæring om oppfriskning",
                        "c)dersom det er rimelig sannsynlighetsovervekt for at en ny behandling av saken ikke vil lede til en endring av betydning for parten.",
                        "Vedtak om gjenåpning treffes av nemndleder.",
                        "Avslag på begjæring om gjenåpning kan bringes inn for tingretten. For øvrig gjelder tvisteloven §§ 31-6 til 31-9 så langt de passer.",
                        "Dersom nemnda treffer vedtak om gjenåpning, har parten krav på å få dekket sakskostnader etter reglene i forvaltningsloven § 36 første ledd. Forvaltningsloven § 36 annet ledd gjelder ikke."
                    ]
                },
                {
                    "name": "§ 21",
                    "title": "Retting og tilleggsavgjørelse",
                    "sections": [
                        "Nemnda kan rette et vedtak som på grunn av skrive- eller regnefeil, misforståelse, forglemmelse eller lignende klar feil har fått en utforming som ikke stemte med nemndas mening.",
                        "Er det ikke truffet avgjørelse om noe som skulle vært avgjort, kan tilleggsavgjørelse avsies dersom begjæring om det fremmes innen fristen for å bringe saken inn for tingretten, jf. § 16 første ledd.",
                        "Nemndleder kan treffe vedtak etter første og annet ledd.",
                        "For øvrig gjelder tvisteloven §§ 19-8 og 19-9 tilsvarende."
                    ]
                }
            ]
        },
        {
            "name": "Kapittel 4 Forskrift",
            "paragraphs": [
                {
                    "name": "§ 22",
                    "title": "Myndighet til å gi forskrift",
                    "sections": [
                        "Departementet kan gi forskrifter om ombudets og nemndas organisering, oppgaver og saksbehandling."
                    ]
                }
            ]
        },
        {
            "name": "Kapittel 5 Ikrafttredelse og overgangsregler",
            "paragraphs": [
                {
                    "name": "§ 23",
                    "title": "Ikrafttredelse",
                    "sections": [
                        "Loven trer i kraft fra den tid Kongen bestemmer. Fra samme tid oppheves lov 10. juni 2005 nr. 40 om Likestillings- og diskrimineringsombudet og Likestillings- og diskrimineringsnemnda."
                    ]
                },
                {
                    "name": "§ 24",
                    "title": "Overgangsregler",
                    "sections": [
                        "Saker om brudd på bestemmelser nevnt i § 1 annet ledd som er brakt inn for ombudet eller nemnda før ikrafttredelsen av denne loven, overføres til nemnda for videre behandling. Nemnda skal også behandle nye saker som gjelder forhold fra før lovens ikrafttredelse, hvis forholdet var i strid med bestemmelser nevnt i § 1 annet ledd eller tilsvarende bestemmelser slik de lød før ikrafttredelsen.",
                        "Saker som nevnt i første ledd skal behandles etter reglene i loven her. Det kan bare treffes vedtak som nevnt i §§ 11, 12 og 13 i den utstrekning det også var adgang til det før ikrafttredelsen av loven her."
                    ]
                },
                {
                    "name": "§ 25",
                    "title": "Endringer i annen lovgivning",
                    "sections": [
                        "Fra det tidspunktet loven trer i kraft, skal lov 18. mai 1979 nr. 18 om foreldelse av fordringer § 16 nr. 2 ny bokstav c lyde:",
                        "c)tvist om krav som bringes inn for Diskrimineringsnemnda.",
                        "Nåværende bokstav c blir ny bokstav d."
                    ]
                }
            ]
        }
    ]
}
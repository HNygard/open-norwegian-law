{
    "lawId": "LOV-2017-02-10-6",
    "lawName": "Lov om endringer i psykisk helsevernloven mv. (økt selvbestemmelse og rettssikkerhet)",
    "shortName": "Endringslov til psykisk helsevernloven mv.",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 1-1",
                    "title": "Formål",
                    "sections": [
                        "Formålet med loven her er å sikre at etablering og gjennomføring av psykisk helsevern skjer på en forsvarlig måte og i samsvar med menneskerettighetene og grunnleggende rettssikkerhetsprinsipper. Det er et formål med reglene å forebygge og begrense bruk av tvang.",
                        "Helsehjelpen skal tilrettelegges med respekt for den enkeltes fysiske og psykiske integritet og så langt som mulig være i overensstemmelse med pasientens behov og selvbestemmelsesrett og respekten for menneskeverdet.",
                        "§ 1-1 a andre ledd skal lyde:",
                        "Dersom en institusjon i det psykiske helsevernet er ansvarlig for et opphold som skjer i medhold av en annen lov, gjelder bestemmelsene i kapittel 4 med unntak av §§ 4-4, 4-4 a, 4-5 annet ledd, 4-7 a annet ledd, 4-9 og 4-10 for gjennomføringen av oppholdet. For pasienter innlagt i medhold av helse- og omsorgstjenesteloven §§ 10-2 og 10-3, skal § 4-7 a annet ledd i loven her likevel gjelde tilsvarende.",
                        "§ 1-7 overskriften skal lyde:"
                    ]
                },
                {
                    "name": "§ 1-7",
                    "title": "Rett til å bruke advokat eller annen fullmektig",
                    "sections": [
                        "§ 1-7 tredje ledd skal lyde:",
                        "Ved saker om tvungen observasjon, etablering, opprettholdelse eller opphør av tvungent psykisk helsevern, saker om overføringer, saker som nevnt i §§ 2-1 annet ledd og 2-2 femte ledd og ved klage til fylkesmannen over vedtak om undersøkelse og behandling etter § 4-4, har pasienten rett til fri rettshjelp etter lov 13. juni 1980 nr. 35 om fri rettshjelp.",
                        "§ 3-2 skal lyde:"
                    ]
                },
                {
                    "name": "§ 3-2",
                    "title": "Vilkår for vedtak om tvungen observasjon",
                    "sections": [
                        "På bakgrunn av opplysninger fra legeundersøkelsen etter § 3-1, foretar den faglig ansvarlige en vurdering av om de følgende vilkårene for tvungen observasjon er oppfylt:",
                        "1.Frivillig psykisk helsevern har vært forsøkt, uten at dette har ført fram, eller det er åpenbart formålsløst å forsøke dette.",
                        "2.Pasienten er undersøkt av to leger, hvorav en skal være uavhengig av den ansvarlige institusjon, jf. § 3-1.",
                        "3.Pasienten mangler samtykkekompetanse, jf. pasient- og brukerrettighetsloven § 4-3. Dette vilkåret gjelder ikke ved nærliggende og alvorlig fare for eget liv eller andres liv eller helse.",
                        "4.Det er overveiende sannsynlig at pasienten fyller vilkårene for tvungent psykisk helsevern etter § 3-3 nr. 3.",
                        "5.Institusjonen er faglig og materielt i stand til å tilby pasienten tilfredsstillende behandling og omsorg og er godkjent i henhold til § 3-5.",
                        "6.Pasienten er gitt anledning til å uttale seg, jf. § 3-9.",
                        "7.Selv om lovens vilkår ellers er oppfylt, kan tvungen observasjon bare finne sted hvor dette etter en helhetsvurdering framtrer som den klart beste løsning for vedkommende, med mindre han eller hun utgjør en nærliggende og alvorlig fare for andres liv eller helse. Ved vurderingen skal det legges særlig vekt på hvor stor belastning det tvangsmessige inngrepet vil medføre for vedkommende.",
                        "Tvungen observasjon kan ikke vare ut over 10 dager fra undersøkelsens begynnelse uten pasientens samtykke. Dersom pasientens tilstand tilsier at det er strengt nødvendig, kan fristen forlenges inntil 10 dager etter samtykke fra kontrollkommisjonens leder. Overføring til tvungent psykisk helsevern kan skje før eller ved utløpet av denne fristen, dersom vilkårene for slikt vern er til stede.",
                        "§ 3-3 skal lyde:"
                    ]
                },
                {
                    "name": "§ 3-3",
                    "title": "Vilkår for vedtak om tvungent psykisk helsevern",
                    "sections": [
                        "På bakgrunn av opplysninger fra legeundersøkelsen etter § 3-1 og eventuell tvungen observasjon etter § 3-2, foretar den faglig ansvarlige en vurdering av om de følgende vilkårene for tvungent psykisk helsevern er oppfylt:",
                        "1.Frivillig psykisk helsevern har vært forsøkt, uten at dette har ført fram, eller det er åpenbart formålsløst å forsøke dette.",
                        "2.Pasienten er undersøkt av to leger, hvorav en skal være uavhengig av den ansvarlige institusjon, jf. § 3-1.",
                        "3.Pasienten har en alvorlig sinnslidelse og etablering av tvungent psykisk helsevern er nødvendig for å hindre at vedkommende på grunn av sinnslidelsen enten",
                        "a)får sin utsikt til helbredelse eller vesentlig bedring i betydelig grad redusert, eller det er stor sannsynlighet for at vedkommende i meget nær framtid får sin tilstand vesentlig forverret, eller",
                        "b)utgjør en nærliggende og alvorlig fare for eget eller andres liv eller helse.",
                        "4.Pasienten mangler samtykkekompetanse, jf. pasient- og brukerrettighetsloven § 4-3. Dette vilkåret gjelder ikke ved nærliggende og alvorlig fare for eget liv eller andres liv eller helse.",
                        "5.Institusjonen er faglig og materielt i stand til å tilby pasienten tilfredsstillende behandling og omsorg og er godkjent i henhold til § 3-5.",
                        "6.Pasienten er gitt anledning til å uttale seg, jf. § 3-9.",
                        "7.Selv om lovens vilkår ellers er oppfylt, kan tvungent psykisk helsevern bare finne sted hvor dette etter en helhetsvurdering framtrer som den klart beste løsning for vedkommende, med mindre han eller hun utgjør en nærliggende og alvorlig fare for andres liv eller helse. Ved vurderingen skal det legges særlig vekt på hvor stor belastning det tvangsmessige inngrepet vil medføre for vedkommende.",
                        "Ny § 3-3 a skal lyde:"
                    ]
                },
                {
                    "name": "§ 3-3 a",
                    "title": "Vedtak om tvungen observasjon eller tvungent psykisk helsevern",
                    "sections": [
                        "Den faglig ansvarlige treffer vedtak etter §§ 3-2 og 3-3 på grunnlag av foreliggende opplysninger og egen undersøkelse av pasienten.",
                        "Vedtaket skal treffes snarest og senest innen 24 timer etter at pasienten er kommet til institusjonen. Vedtaket skal straks nedtegnes.",
                        "I vedtaket skal det opplyses om:",
                        "1.hvordan vilkårene for vedtaket, jf. §§ 3-2 og 3-3, er vurdert,",
                        "2.vedtaket innebærer en overføring fra frivillig vern, jf. § 3-4,",
                        "3.hvordan fordelene og ulempene ved tvangsinngrepet, herunder forventet behandlingsmessig effekt og risiko for varig skade som følge av tvangsinngrepet, er vurdert,",
                        "4.pasientens holdning til og erfaringer med bruk av tvang og",
                        "5.pasientens syn på frivillige tiltak.",
                        "Pasienten, samt hans eller hennes nærmeste pårørende og eventuelt den myndighet som har framsatt begjæring etter § 3-6, kan påklage vedtak etter paragrafen her til kontrollkommisjonen. Pasienten kan påklage vedtaket i inntil 3 måneder etter at observasjonen eller vernet er opphørt.",
                        "Kongen i statsråd gir forskrifter om vedtak og klage etter paragrafen her.",
                        "§ 3-7 fjerde ledd andre punktum skal lyde:",
                        "Pasienten kan påklage vedtak om opprettholdelse av tvungen observasjon eller tvungent psykisk helsevern i inntil 3 måneder etter at observasjonen eller vernet er opphørt.",
                        "§ 4-2 første, andre og tredje ledd skal lyde:",
                        "Restriksjoner og tvang skal innskrenkes til det strengt nødvendige, og det skal så langt det er mulig tas hensyn til pasientens syn på slike tiltak. Det kan bare benyttes tiltak som gir en så gunstig virkning at den klart oppveier ulempene med tiltaket. Er mindre inngripende tiltak tilstrekkelig, skal disse benyttes.",
                        "Før det treffes vedtak etter lovens kapittel 4, skal pasienten gis anledning til å uttale seg der dette er mulig. Opplysningene skal nedtegnes og ligge til grunn for vedtaket. Det skal legges særlig vekt på pasientens uttalelser om tidligere erfaring med bruk av tvang.",
                        "Bruk av følgende tiltak skal evalueres sammen med pasienten så snart som mulig etter at tiltaket er avsluttet:",
                        "1.skjerming som pasienten motsetter seg, jf. § 4-3,",
                        "2.undersøkelse og behandling uten eget samtykke, jf. § 4-4,",
                        "3.undersøkelse av rom og eiendeler og kroppsvisitasjon etter § 4-6 første ledd og undersøkelse etter § 4A-4 andre og tredje ledd,",
                        "4.rusmiddeltesting uten pasientens samtykke, jf. § 4-7a andre ledd og",
                        "5.bruk av tvangsmidler, jf. § 4-8.",
                        "Pasienten skal tilbys minst én samtale om hvordan vedkommende har opplevd tvangsbruken. Pasientens syn på iverksatte tiltak skal journalføres.",
                        "Nåværende andre, tredje, fjerde og femte ledd blir fjerde, femte, sjette og syvende ledd.",
                        "§ 4-3 andre ledd første punktum skal lyde:",
                        "Det skal fattes vedtak hvis pasienten motsetter seg skjerming, eller hvis skjerming opprettholdes ut over 24 timer.",
                        "§ 4-4 skal lyde:"
                    ]
                },
                {
                    "name": "§ 4-4",
                    "title": "Vilkår for vedtak om undersøkelse og behandling uten eget samtykke",
                    "sections": [
                        "Pasient som er under tvungent psykisk helsevern, kan uten eget samtykke undergis slik undersøkelse og behandling som klart er i overensstemmelse med faglig anerkjent psykiatrisk metode og forsvarlig klinisk praksis. Det er et vilkår at pasienten mangler samtykkekompetanse etter pasient- og brukerrettighetsloven § 4-3. Vilkår om manglende samtykkekompetanse gjelder ikke ved nærliggende og alvorlig fare for eget liv eller andres liv eller helse.",
                        "Det kan ikke gjennomføres undersøkelse og behandling som innebærer et alvorlig inngrep, likevel med følgende unntak:",
                        "a)Pasienten kan behandles med legemidler. Slik legemiddelbehandling kan bare gjennomføres med preparater som er registrert her i landet og med vanlig brukte doser. Legemiddelbehandling kan bare gjennomføres med legemidler som har en gunstig virkning som klart oppveier ulempene ved eventuelle bivirkninger.",
                        "b)Som ledd i behandling av pasient med alvorlig spiseforstyrrelse, kan det gis ernæring såfremt dette fremstår som et strengt nødvendig behandlingsalternativ.",
                        "Undersøkelse og behandling kan bare skje når det er forsøkt å oppnå samtykke til undersøkelsen eller behandlingen, eller det er åpenbart at samtykke ikke kan eller vil bli gitt. Dersom det ikke er åpenbart umulig, skal det også vurderes om det kan tilbys andre frivillige tiltak som alternativ til undersøkelse og behandling.",
                        "Behandlingstiltak kan først benyttes etter at pasienten har vært tilstrekkelig undersøkt til å gi grunnlag for å bedømme tilstanden og behovet for behandling. Behandlingstiltak kan bare igangsettes og gjennomføres når de med stor sannsynlighet kan føre til helbredelse eller vesentlig bedring av pasientens tilstand, eller at pasienten unngår en vesentlig forverring av sykdommen.",
                        "Vedtak om legemiddelbehandling uten eget samtykke kan ikke fattes før pasienten er observert og forsøkt hjulpet i minst fem døgn fra etableringen av vernet. Dette gjelder ikke hvis pasienten ved utsettelse vil lide vesentlig helseskade, eller hvis pasienten gjennom tidligere behandlingsopphold er godt kjent av institusjonen som vedtar behandlingen.",
                        "Kongen i statsråd gir forskrifter om undersøkelse og behandling uten eget samtykke.",
                        "Ny § 4-4 a skal lyde:"
                    ]
                },
                {
                    "name": "§ 4-4 a",
                    "title": "Vedtak om undersøkelse og behandling uten eget samtykke",
                    "sections": [
                        "Den faglig ansvarlige treffer vedtak om undersøkelse og behandling uten eget samtykke etter samråd med annet kvalifisert helsepersonell.",
                        "Vedtaket skal straks nedtegnes. I vedtaket skal det opplyses om:",
                        "1.hvordan vilkårene for vedtaket, jf. § 4-4 første til fjerde ledd, er vurdert,",
                        "2.hvilke virkemidler som skal kunne brukes for å gjennomføre behandlingen,",
                        "3.vedtak om legemiddelbehandling uten eget samtykke er fattet før utløpet av den obligatoriske undersøkelsestiden på fem døgn, jf. § 4-4 femte ledd, og hva som i så fall er begrunnelsen,",
                        "4.hvilken type og dosering av legemidler eller ernæring som skal kunne brukes,",
                        "5.hvilken behandlingsmessig effekt legemiddelet forventes å ha og når effekten forventes å inntre,",
                        "6.forventede bivirkninger og eventuelt risiko for varig skade som følge av legemidlene,",
                        "7.hvordan den samlede tvangsbruken forventes å påvirke pasienten og samarbeidet framover,",
                        "8.forhåndserklæringer eller uttalelser om tidligere erfaring med bruk av tvang,",
                        "9.pasientens syn på aktuelle frivillige tiltak,",
                        "10.oppfatningen til annet kvalifisert helsepersonell og",
                        "11.institusjonens opplegg for fortløpende evaluering av effekter og bivirkninger av behandlingstiltaket.",
                        "Pasienten og hans eller hennes nærmeste pårørende kan påklage vedtak etter paragrafen her til fylkesmannen.",
                        "Kongen i statsråd gir forskrifter om vedtak og klage etter paragrafen her.",
                        "I lov 13. juni 1980 nr. 35 om fri rettshjelp gjøres følgende endringer:",
                        "§ 11 første ledd nytt nr. 8 skal lyde:",
                        "8.for pasienter i saker for fylkesmannen om undersøkelse og behandling uten eget samtykke etter psykisk helsevernloven § 4-4.",
                        "Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        }
    ]
}
{
    "lawId": "LOV-2011-06-24-27",
    "lawName": "Lov om endringer i merverdiavgiftsloven mv. (ny og enkel registrerings- og rapporteringsordning for tilbydere som leverer elektroniske tjenester fra utlandet)",
    "shortName": "Endringslov til merverdiavgiftsloven mv.",
    "authorityDescription": null,
    "chapters": [
        {
            "name": "I",
            "paragraphs": []
        },
        {
            "name": "Kapittel 14. Registrering i Merverdiavgiftsregisteret mv. og forenklet registreringsordning",
            "paragraphs": []
        },
        {
            "name": "I Registrering i Merverdiavgiftsregisteret",
            "paragraphs": []
        },
        {
            "name": "II Forenklet registrerings- og rapporteringsordning for tilbydere av elektroniske tjenester utenfor merverdiavgiftsområdet (forenklet registreringsordning)",
            "paragraphs": [
                {
                    "name": "§ 14-4",
                    "title": "Hvem ordningen gjelder for",
                    "sections": [
                        "(1) Avgiftssubjekt som ikke har forretningssted eller hjemsted i merverdiavgiftsområdet og bare skal beregne og betale merverdiavgift på elektroniske tjenester, herunder elektroniske kommunikasjonstjenester, omfattet av § 3-30 fjerde og femte ledd, kan velge forenklet registreringsordning.",
                        "(2) Tilbyder som nevnt i første ledd kan tillates registrert etter forenklet registreringsordning før samlede leveranser har oversteget beløpsgrensen etter § 2-1 tredje ledd.",
                        "(3) Tilbyder som er registrert etter første ledd, skal ikke samtidig registreres i Merverdiavgiftsregisteret.",
                        "Ny § 14-5 skal lyde:"
                    ]
                },
                {
                    "name": "§ 14-5",
                    "title": "Registrering",
                    "sections": [
                        "(1) Tilbyder som ønsker forenklet registreringsordning, skal sende melding til skattekontoret. Tilbyderen skal melde fra til skattekontoret om endringer av informasjonen gitt i meldingen.",
                        "(2) Når tilbyder har valgt forenklet registreringsordning, skal skattekontoret tildele tilbyderen et identifikasjonsnummer.",
                        "(3) All kommunikasjon mellom skattekontoret og tilbyder i forenklet registreringsordning skal skje elektronisk.",
                        "(4) Departementet kan gi forskrift om hvilke opplysninger den elektroniske meldingen som nevnt i første ledd skal inneholde. Departementet kan også gi forskrift om utforming av forenklet registreringsordning.",
                        "Ny § 14-6 skal lyde:"
                    ]
                },
                {
                    "name": "§ 14-6",
                    "title": "Refusjon av merverdiavgift",
                    "sections": [
                        "Tilbyder i forenklet registreringsordning har ikke rett til fradrag for inngående merverdiavgift etter kapittel 8, men har rett til refusjon av inngående merverdiavgift etter § 10-1 annet ledd.",
                        "Ny § 14-7 skal lyde:"
                    ]
                },
                {
                    "name": "§ 14-7",
                    "title": "Sletting",
                    "sections": [
                        "(1) Tilbyder skal melde fra til skattekontoret når virksomheten opphører eller vilkårene for å benytte forenklet registreringsordning ikke lenger er oppfylt.",
                        "(2) Tilbyder skal slettes fra registeret når",
                        "a)virksomheten er opphørt,",
                        "b)vilkårene for å benytte forenklet registreringsordning ikke lenger er oppfylt, eller",
                        "c)tilbyderen gjentatte ganger misligholder pliktene som følger av merverdiavgiftsloven.",
                        "(3) Dersom merverdiavgiftspliktig innførsel er falt under den til enhver tid gjeldende beløpsgrensen i § 2-1 tredje ledd uten at virksomheten er slettet i medhold av denne paragrafen, skal tilbyder forbli registrert i minst to hele kalenderår.",
                        "(4) Tilbyder som blir slettet i medhold av annet ledd bokstav c, og som fortsatt har avgiftspliktig virksomhet, skal registreres ved representant etter § 2-1 sjette ledd.",
                        "(5) Tilbyder som har blitt slettet i medhold av annet ledd bokstav c, skal kunne registreres på nytt når",
                        "a)tilbyderen etter slettingsvedtaket har fulgt pliktene som følger av merverdiavgiftsloven,",
                        "b)det må antas at tilbyderen ved ny registrering vil følge pliktene som følger av merverdiavgiftsloven, og",
                        "c)tilbyderen har oppfylt tidligere betalingsforpliktelser.",
                        "(6) Departementet kan i forskrift gi utfyllende regler om vilkårene for sletting og nyregistrering av tilbydere som har blitt slettet.",
                        "§ 15-6 overskriften skal lyde:"
                    ]
                },
                {
                    "name": "§ 15-6",
                    "title": "Særskilt omsetningsoppgave mv.",
                    "sections": [
                        "§ 15-6 tredje til femte ledd skal lyde:",
                        "(3) Tilbyder i forenklet registreringsordning skal levere omsetningsoppgave som viser identifikasjonsnummer, beregningsgrunnlag og beregnet merverdiavgift omregnet til norske kroner. Beløpene avrundes nedover til nærmeste hele krone.",
                        "(4) Omsetningsoppgave som nevnt i første til tredje ledd leveres terminvis. Første termin er januar, februar og mars, annen termin er april, mai og juni, tredje termin er juli, august og september og fjerde termin er oktober, november og desember.",
                        "(5) Departementet kan fastsette skjema for omsetningsoppgave som nevnt i første til tredje ledd.",
                        "§ 15-7 tredje ledd nytt fjerde punktum skal lyde:",
                        "Omsetningsoppgave i forenklet registreringsordning skal leveres elektronisk.",
                        "§ 15-8 første ledd nytt femte punktum skal lyde:",
                        "Oppgavefristen for omsetningsoppgave i forenklet registreringsordning er 20 dager.",
                        "§ 15-9 første ledd nytt annet punktum skal lyde:",
                        "Beløp som nevnt i § 15-6 tredje ledd oppgis for den terminen betalingen skjedde.",
                        "§ 15-10 fjerde ledd skal lyde:",
                        "(4) Tilbyder i forenklet registreringsordning skal føre en oversikt over transaksjoner som omfattes av § 3-30 fjerde og femte ledd. Transaksjonsoversikten skal være tilstrekkelig detaljert til at skattekontoret kan fastslå at merverdiavgiftsberegningen i omsetningsoppgaven er korrekt. Transaksjonsoversikten skal være elektronisk tilgjengelig for skattekontoret innen tre uker etter anmodning. Transaksjonsoversikten skal oppbevares i ti år fra utgangen av det året transaksjonene er gjennomført.",
                        "Nåværende § 15-10 fjerde ledd blir nytt femte ledd og skal lyde:",
                        "(5) Departementet kan gi forskrift om plikt til registrering og dokumentasjon av regnskapsopplysninger. Departementet kan også gi forskrift om tidspunktet for utstedelse av salgsdokumentasjon og dokumentasjon av uttak, herunder gjøre unntak fra tredje ledd. Departementet kan i tillegg gi forskrift om hva transaksjonsoversikten som nevnt i fjerde ledd skal inneholde.",
                        "§ 15-11 første ledd nytt sjette punktum skal lyde:",
                        "Fjerde punktum gjelder tilsvarende for tilbyder i forenklet registreringsordning.",
                        "§ 15-14 første ledd skal lyde:",
                        "(1) Bare den som er registrert avgiftssubjekt eller tilbyder i forenklet registreringsordning, kan oppgi merverdiavgiftsbeløp i salgsdokumentasjon og opplyse i prisangivelse at vederlaget omfatter merverdiavgift.",
                        "§ 16-2 tredje ledd nytt tredje punktum skal lyde:",
                        "Første og annet punktum gjelder tilsvarende for opplysninger om tilbyder i forenklet registreringsordning.",
                        "§ 18-1 første og annet ledd skal lyde:",
                        "(1) Avgiftsmyndighetene kan fastsette beregningsgrunnlaget for utgående merverdiavgift og beløpet for inngående merverdiavgift ved skjønn, herunder rette feil i et avgiftsoppgjør, når",
                        "a)omsetningsoppgave ikke er kommet inn til avgiftsmyndighetene. Oppgave som kommer inn etter at vedtak om skjønn er truffet, anses ikke som innkommet etter denne bestemmelsen,",
                        "b)mottatt omsetningsoppgave er uriktig eller ufullstendig eller bygger på regnskap som ikke er ført i samsvar med gjeldende regnskapslovgivning, eller",
                        "c)noen er blitt registrert i Merverdiavgiftsregisteret eller blitt stående registrert uten å fylle vilkårene for registrering, og staten på grunn av dette er påført et avgiftstap.",
                        "(2) Fastsetting ved skjønn for mer enn en termin kan foretas samlet, men ikke for et lengre tidsrom enn ett kalenderår. Retting av konkrete poster i et avgiftsoppgjør må knyttes til bestemte terminer.",
                        "§ 18-3 femte ledd skal lyde:",
                        "(5) Første til fjerde ledd gjelder tilsvarende for mottakere og tilbydere som skal levere omsetningsoppgave etter § 15-6.",
                        "§ 18-4 første ledd skal lyde:",
                        "(1) Vedtak etter § 18-1, § 18-3, § 21-2 og § 21-3 kan endres av skattekontoret og Skattedirektoratet. Det samme gjelder vedtak om registrering eller sletting i Merverdiavgiftsregisteret eller i forenklet registreringsordning når det samtidig er truffet vedtak etter § 18-1 som har direkte sammenheng med registrerings- eller slettingsvedtaket.",
                        "§ 20-1 annet og tredje ledd skal lyde:",
                        "(2) Når domstolen i søksmål mot staten som gjelder rettigheter og plikter etter denne lov kommer til at noen bare skal betale en del av et omtvistet avgiftsbeløp eller bare skal ha tilbake en del av et tilbakebetalingskrav, og det ikke foreligger tilstrekkelige opplysninger til å fastslå det riktige beløpet, skal det i domsslutningen angis hvordan ny fastsetting skal utføres. Kommer domstolen til at et vedtak om grunnlaget for et merverdiavgiftskrav ikke kan opprettholdes på grunn av formelle mangler, skal den henvise vedtaket til ny behandling av vedkommende avgiftsmyndighet.",
                        "(3) Søksmål mot staten til prøving av avgiftsoppgjør må reises innen seks måneder etter utløpet av terminen avgiftsoppgjøret gjelder eller etter at melding om vedtak ble sendt. Det kan gis oppfriskning for oversittelse av fristen etter reglene i tvisteloven §§ 16-12 til 16-14. Etter utløpet av søksmålsfristen gjelder likevel fristen i skattebetalingsloven § 17-1 femte ledd i sak om tvangsfullbyrdelse eller midlertidig sikring.",
                        "§ 20-2 tredje ledd annet punktum skal lyde:",
                        "(2) Den vedtaket retter seg mot, skal varsles om søksmålet.",
                        "§ 21-3 annet ledd skal lyde:",
                        "(2) Den som ansvaret etter denne paragraf retter seg mot, svarer også for medhjelperes, ektefelles og barns handlinger.",
                        "I lov 10. desember 2010 nr. 71 om endringer i lov 19. juni 2009 nr. 58 om merverdiavgift skal § 3-30 fjerde ledd første punktum lyde:",
                        "For fjernleverbare tjenester i form av elektroniske tjenester, herunder elektroniske kommunikasjonstjenester, oppstår merverdiavgiftsplikten også når tjenesten leveres til andre mottakere enn nevnt i annet ledd, forutsatt at mottakeren er hjemmehørende i merverdiavgiftsområdet og tjenesten er merverdiavgiftspliktig ved omsetning i merverdiavgiftsområdet.",
                        "I lov 17. juni 2005 nr. 67 om betaling og innkreving av skatte- og avgiftskrav skal § 9-1 første ledd nytt annet punktum lyde:",
                        "Tilbyder i forenklet registreringsordning som nevnt i merverdiavgiftsloven §§ 14-4 til 14-7 skal betale avgiftskravet ved overføring av beløpet til innkrevingsmyndighetenes konto.",
                        "I lov 19. november 2004 nr. 73 om bokføring skal § 2 annet ledd nytt annet punktum lyde:",
                        "Dette gjelder likevel ikke tilbydere av elektroniske tjenester som leverer omsetningsoppgave som nevnt i merverdiavgiftsloven § 15-6 tredje ledd, og som er bokføringspliktig utelukkende på grunnlag av plikten til å levere omsetningsoppgave etter bestemmelsen her.",
                        "Endringsloven trer i kraft 1. juli 2011. Del II om endring av endringslov 10. desember 2010 nr. 71 trer likevel i kraft straks."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        },
        {
            "name": "IV",
            "paragraphs": []
        },
        {
            "name": "V",
            "paragraphs": []
        }
    ]
}
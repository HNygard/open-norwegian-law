{
    "lawId": "LOV-2003-12-12-108",
    "lawName": "Lov om kompensasjon av merverdiavgift for kommuner, fylkeskommuner mv",
    "shortName": "Lov om kompensasjon for merverdiavgift",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Formål",
                    "sections": [
                        "Formålet med denne loven er å motvirke konkurransevridninger som følge av merverdiavgiftssystemet gjennom at det ytes kompensasjon for merverdiavgift til kommuner, fylkeskommuner og visse private og ideelle virksomheter."
                    ]
                },
                {
                    "name": "§ 2",
                    "title": "Virkeområde",
                    "sections": [
                        "Denne loven gjelder:",
                        "a)kommuner og fylkeskommuner med kommunal og fylkeskommunal virksomhet der øverste myndighet er kommunestyret, fylkestinget eller annet styre eller råd i henhold til kommuneloven eller kommunal særlovgivning,",
                        "b)interkommununale og interfylkeskommunale sammenslutninger organisert etter kommuneloven eller annen kommunal særlovgivning,",
                        "c)private eller ideelle virksomheter som produserer helsetjenester, undervisningstjenester eller sosiale tjenester som kommunen eller fylkeskommunen er pålagt å utføre ved lov,",
                        "d)barnehager som nevnt i lov 5. mai 1995 nr. 19 om barnehager § 13,",
                        "e)kirkelig fellesråd.",
                        "Virksomheten skal være registrert i Enhetsregisteret."
                    ]
                },
                {
                    "name": "§ 3",
                    "title": "Kompensasjon",
                    "sections": [
                        "Det ytes kompensasjon for merverdiavgift ved kjøp av varer og tjenester fra registrerte næringsdrivende."
                    ]
                },
                {
                    "name": "§ 4",
                    "title": "Begrensninger",
                    "sections": [
                        "Kompensasjon ytes bare i den utstrekning anskaffelsen skjer til bruk i den kompensasjonsberettigede virksomheten.",
                        "Det ytes ikke kompensasjon:",
                        "1.Når det foreligger rett til fradrag for inngående merverdiavgift etter bestemmelsene i merverdiavgiftsloven kapittel VI.",
                        "2.For merverdiavgift på anskaffelser som nevnt i merverdiavgiftsloven § 22 første ledd.",
                        "3.For merverdiavgift på anskaffelser til bygg, anlegg eller annen fast eiendom for salg eller utleie.",
                        "Kompensasjon ytes likevel for anskaffelser til boliger med helseformål eller sosiale formål. Det samme gjelder fellesanlegg i tilknytning til boligene."
                    ]
                },
                {
                    "name": "§ 5",
                    "title": "Finansiering",
                    "sections": [
                        "Det totale beløp som kompenseres etter § 3 skal som hovedregel finansieres gjennom reduksjon i overføringene til kommunene og fylkeskommunene."
                    ]
                },
                {
                    "name": "§ 6",
                    "title": "Innsendelse av oppgave",
                    "sections": [
                        "For å få kompensert merverdiavgift må det sendes oppgave til fylkesskattekontoret i det fylke den kompensasjonsberettigede hører hjemme.",
                        "Det kan ikke fremsettes krav om kompensasjon før merverdiavgiftskostnadene i et kalenderår utgjør minst 20 000 kroner.",
                        "Kompensasjonsoppgave sendes periodevis. Hver periode omfatter to kalendermåneder. Første periode januar og februar, annen periode mars og april, tredje periode mai og juni, fjerde periode juli og august, femte periode september og oktober og sjette periode november og desember. Virksomheter som nevnt i § 2 bokstav b-e kan fremsette krav som omfatter et helt kalenderår på oppgaven for sjette periode.",
                        "Krav om kompensasjon medtas i oppgaven for den periode beløpet er registrert i regnskapssystemet etter regnskapsbestemmelsene som følger av lov 25. september 1992 nr. 107 om kommuner og fylkeskommuner eller lov 17. juli 1998 nr. 56 om årsregnskap mv. (regnskapsloven)."
                    ]
                },
                {
                    "name": "§ 7",
                    "title": "Oppgavefrist",
                    "sections": [
                        "Oppgaven må være kommet frem til fylkesskattekontoret innen 1 måned og 10 dager etter utløpet av hver periode. Oppgave som sendes i posten anses å være kommet frem i rett tid hvis den er poststemplet innen utløpet av fristen.",
                        "Krav om kompensasjon for merverdiavgift på anskaffelser gjort i løpet av en periode kan tidligst fremsettes ved periodens utløp.",
                        "Kompensasjonsoppgave skal sendes inn elektronisk. Oppgaver som omfatter et helt kalenderår kan leveres som papiroppgave."
                    ]
                },
                {
                    "name": "§ 8",
                    "title": "Revisorattest",
                    "sections": [
                        "Grunnlaget for kompensasjonskravet skal kontrolleres og attesteres av registrert eller statsautorisert revisor eller kommunerevisor."
                    ]
                },
                {
                    "name": "§ 9",
                    "title": "Utbetaling av kompensasjon",
                    "sections": [
                        "Kompensasjon etter denne lov skal utbetales innen 3 uker etter at fristen etter § 7 for å sende inn oppgave er utløpt. Dersom kompensasjonsoppgaven mottas etter utløpet av fristen i § 7 skal kravet avvises. For virksomheter som nevnt i § 2 bokstav b-e kan kravet tas med i oppgaven for neste periode."
                    ]
                },
                {
                    "name": "§ 10",
                    "title": "Foreldelse",
                    "sections": [
                        "Foreldelsesfristen for krav om kompensasjon er ett år. Fristen regnes fra utgangen av det kalenderår som kompensasjonskravet oppsto.",
                        "For virksomheter som nevnt i § 2 bokstav a er foreldelsesfristen sammenfallende med fristen for å sende inn oppgave etter § 7."
                    ]
                },
                {
                    "name": "§ 11",
                    "title": "Tilbakebetaling",
                    "sections": [
                        "Dersom det er utbetalt kompensasjon i strid med bestemmelsene i denne lov eller forskrift gitt med hjemmel i denne lov, skal det uriktig utbetalte beløp tilbakebetales."
                    ]
                },
                {
                    "name": "§ 12",
                    "title": "Regnskap og kontroll",
                    "sections": [
                        "Den som har fremmet krav om eller mottatt refusjon skal innrette bokføringen slik at det til enhver tid kan kontrolleres at kompensasjon for merverdiavgift ytes etter reglene i denne lov. Bestemmelsene om oppbevaring av bøker og bilag mv. i lov av 17. juli 1998 nr. 56 om årsregnskap mv. (regnskapsloven) kapittel 2 gjelder også for de som ikke er regnskapspliktige etter regnskapsloven.",
                        "Den som har fremmet krav om eller mottatt refusjon etter denne lov skal på forespørsel legge frem, utlevere eller sende inn registrerte og dokumenterte regnskapsopplysninger, regnskapsmateriale og andre dokumenter av betydning for kontrollen når avgiftsmyndighetene forlanger det. Det skal også gis fullstendige opplysninger om forhold som avgiftsmyndighetene finner kan ha betydning for kontrollen.",
                        "Den som fremmer krav om kompensasjon etter denne lov skal yte nødvendig veiledning og bistand og gi adgang til virksomhetslokaler. Det samme gjelder den som er i tjeneste hos eller bistår den som søker om kompensasjon."
                    ]
                },
                {
                    "name": "§ 13",
                    "title": "Kontroll hos selger",
                    "sections": [
                        "I forbindelse med kontroll etter § 12 skal næringsdrivende, når avgiftsmyndighetene forlanger det, gi de opplysninger som kreves for å føre kontroll med at kompensasjon for merverdiavgift ytes etter reglene i denne lov. Næringsdrivende skal på forlangende gi avgiftsmyndighetene opplysninger om ethvert mellomværende som han har eller har hatt med andre navngitte næringsdrivende når det knytter seg til begge parters virksomhet. Det kan kreves opplysning om og spesifiserte oppgaver over omsetning av varer og tjenester. Det kan også kreves opplysninger og spesifiserte oppgaver over vederlaget og om andre forhold som knytter seg til mellomværendet. Næringsdrivende skal på forlangende innsende gjenpart av næringsoppgave, årsregnskap og årsberetning."
                    ]
                },
                {
                    "name": "§ 14",
                    "title": "Omgjøring",
                    "sections": [
                        "Fylkesskattekontoret kan kreve utbetalt kompensasjon korrigert i inntil 10 år fra tidspunktet for utbetalingen av kompensasjonen."
                    ]
                },
                {
                    "name": "§ 15",
                    "title": "Renter",
                    "sections": [
                        "Utbetales kompensasjon senere enn den frist som er fastsatt i § 9 har den kompensasjonsberettigede krav på renter. Det foreligger ikke krav på renter dersom overskridelsen av fristen for utbetaling skyldes forhold som kan legges den kompensasjonsberettigede til last eller som denne er nærmest til å bære ansvaret for.",
                        "Kompensasjon tillegges renter fra den dag fristen for behandling av kravet etter § 10 er utløpt og til og med den dag kompensasjonsbeløpet utbetales.",
                        "For kompensasjon som skal tilbakebetales etter korrigering beregnes renter fra den dag kompensasjonsbeløpet ble utbetalt og til og med den dagen tilbakebetaling skjer.",
                        "Det benyttes de rentesatser som fremgår av forskrift 23. desember 1974 nr. 9 om betaling av avgift og beregning og betaling av renter og rentegodtgjørelse etter merverdiavgiftsloven."
                    ]
                },
                {
                    "name": "§ 16",
                    "title": "Justering av kompensert merverdiavgift",
                    "sections": [
                        "Det skal justeres for kompensert merverdiavgift ved endringer i bruken eller overdragelse av bygg, anlegg eller annen fast eiendom etter anskaffelsen, fremstillingen eller utførelsen. Det pliktes ikke å foreta justeringer mer enn 10 år regnet fra utløpet av året anskaffelsen, fremstillingen eller utførelsen ble foretatt.",
                        "Departementet fastsetter nærmere regler for justering i forskrift."
                    ]
                },
                {
                    "name": "§ 17",
                    "title": "Administrasjon",
                    "sections": [
                        "Kompensasjonsordningen administreres av avgiftsmyndighetene ved fylkeskattekontoret."
                    ]
                },
                {
                    "name": "§ 18",
                    "title": "Forskriftshjemmel",
                    "sections": [
                        "Departementet kan gi nærmere forskrifter om avgrensing, utfylling og gjennomføring av bestemmelsene i denne lov, herunder om beregning, utbetaling, renter, inndekning og kontroll av kompensasjonsbeløpene, samt om krav til innholdet av selgers salgsdokument. Departementet kan videre gi nærmere forskrifter om de kompensasjonsberettigedes plikt til å selv kontrollere og revidere ordningen."
                    ]
                },
                {
                    "name": "§ 19",
                    "title": "Straff",
                    "sections": [
                        "Ved overtredelse av denne loven eller forskrifter gitt i medhold av denne loven gjelder straffebestemmelsene i merverdiavgiftsloven § 72 tilsvarende."
                    ]
                },
                {
                    "name": "§ 20",
                    "title": "Overgangsregler",
                    "sections": [
                        "Krav om kompensasjon for merverdiavgift på anskaffelser som er foretatt i løpet av første periode 2004 kan tidligst fremsettes på oppgaven for andre periode 2004."
                    ]
                },
                {
                    "name": "§ 21",
                    "title": "Ikrafttredelse. Opphevelse av tidligere lov",
                    "sections": [
                        "Denne loven trer i kraft fra 1. januar 2004. Fra samme tidspunkt oppheves lov 17. februar 1995 nr. 9 om kompensasjon for merverdiavgift til kommuner og fylkeskommuner mv."
                    ]
                }
            ]
        }
    ]
}
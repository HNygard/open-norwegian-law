{
    "lawId": "LOV-2003-12-12-110",
    "lawName": "Lov om endringer i lov 2. juli 1999 nr. 63 om pasientrettigheter (pasientrettighetsloven) m.m",
    "shortName": "Endringslov til pasientrettighetsloven m.m.",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 2-1",
                    "title": "Rett til nødvendig helsehjelp",
                    "sections": [
                        "Pasienten har rett til øyeblikkelig hjelp. Pasienten har rett til nødvendig helsehjelp fra kommunehelsetjenesten.",
                        "Pasienten har rett til nødvendig helsehjelp fra spesialisthelsetjenesten. Retten gjelder bare dersom pasienten kan ha forventet nytte av helsehjelpen, og kostnadene står i rimelig forhold til tiltakets effekt. Spesialisthelsetjenesten skal fastsette en frist for når medisinsk forsvarlighet krever at en pasient som har en slik rettighet, senest skal få nødvendig helsehjelp.",
                        "Helsetjenesten skal gi den som søker eller trenger helsehjelp, de helse- og behandlingsmessige opplysninger vedkommende trenger for å ivareta sin rett.",
                        "Dersom det regionale helseforetaket ikke har sørget for at en pasient som har en rett til nødvendig helsehjelp fra spesialisthelsetjenesten, får den nødvendige helsehjelpen innen det tidspunktet som er fastsatt i medhold av annet ledd, har pasienten rett til å motta nødvendig helsehjelp uten opphold, om nødvendig fra privat tjenesteyter eller tjenesteyter utenfor riket.",
                        "Dersom det regionale helseforetaket ikke kan yte helsehjelp til en pasient som har en rett til nødvendig helsehjelp, fordi det ikke finnes et adekvat medisinsk tilbud i riket, har pasienten rett til nødvendig helsehjelp fra tjenesteyter utenfor riket innen den frist som er fastsatt etter annet ledd.",
                        "Kongen kan gi forskrifter om hva som skal anses som helsehjelp som pasienten kan ha rett til.",
                        "Departementet kan gi nærmere forskrifter for fastsettelse av og informasjon om den tidsfristen som er omtalt i annet ledd, og for organisering av og oppgjør for det tjenestetilbudet pasienten har rett til å motta fra privat tjenesteyter eller tjenesteyter utenfor riket etter fjerde ledd.",
                        "§ 2-2 skal lyde:"
                    ]
                },
                {
                    "name": "§ 2-2",
                    "title": "Rett til vurdering",
                    "sections": [
                        "Pasient som henvises til sykehus eller spesialistpoliklinikk som omfattes av § 2-4, har rett til å få sin helsetilstand vurdert innen 30 virkedager fra henvisningen er mottatt. Det skal vurderes om det er nødvendig med helsehjelp, og gis informasjon om når behandlingen forventes å bli gitt.",
                        "Det skal vurderes om pasienten har en slik rettighet overfor spesialisthelsetjenesten som omtalt i § 2-1 annet ledd, og eventuelt fastsettes en slik frist som omtalt i samme ledd annet punktum. Pasienter som har en slik rettighet, skal underrettes om dette og om fristen. I underretningen skal pasienten også gis opplysning om klageadgang, klagefrist og den nærmere fremgangsmåten ved å klage. Henvisende lege skal også underrettes.",
                        "Vurderingen skjer på grunnlag av henvisningen. Om nødvendig skal supplerende opplysninger innhentes eller pasienten innkalles til undersøkelse.",
                        "Ved mistanke om alvorlig eller livstruende sykdom, har pasienten rett til raskere vurdering.",
                        "§ 2-4 skal lyde:"
                    ]
                },
                {
                    "name": "§ 2-4",
                    "title": "Rett til valg av sykehus",
                    "sections": [
                        "Pasienten har rett til å velge på hvilket sykehus eller distriktspsykiatrisk senter, eller behandlingssted i en slik institusjon, behandlingen skal foretas. Det er en forutsetning at sykehuset eller det distriktspsykiatriske senteret eies av et regionalt helseforetak eller har avtale med et regionalt helseforetak som gir pasienten en slik valgrett.",
                        "Pasienten kan ikke velge behandlingsnivå.",
                        "Departementet kan gi nærmere forskrifter om slike avtaler som er omtalt i første ledd.",
                        "Ny § 2-7 skal lyde:",
                        "Forvaltningslovens anvendelse",
                        "Forvaltningslovens regler gjelder ikke for vedtak som treffes etter dette kapitlet.",
                        "§ 7-2 nytt annet ledd skal lyde:",
                        "Pasient eller representant for pasienten som mener at bestemmelsen i § 2-1 femte ledd ikke er overholdt, kan klage til en klagenemnd som oppnevnes av departementet. Klagenemnda skal ha fem medlemmer. Lederen skal være jurist. Departementet oppnevner medlemmer og deres personlige varamedlemmer for to år om gangen. Det er adgang til å gjenoppnevne medlemmer og varamedlemmer.",
                        "Nåværende § 7-2 annet ledd blir nytt tredje ledd.",
                        "§ 7-6 nytt annet ledd skal lyde:",
                        "Forvaltningslovens regler om behandling av klage gjelder så langt de passer for klagenemndas behandling av klagesaker, med de særlige bestemmelsene som er gitt i dette kapitlet. Departementet kan gi nærmere forskrift om klagenemndas organisasjon og saksbehandling.",
                        "I lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) gjøres følgende endringer:",
                        "§ 2-4 nr. 3 skal lyde:",
                        "plikt for regionale helseforetak til å rapportere aktivitetstall for de virksomhetene de eier og de private helsetjenestene de har avtaler med.",
                        "§ 5-2 annet ledd nr. 2 oppheves.",
                        "§ 5-2 annet ledd skal lyde:",
                        "Det regionale helseforetaket i pasientens bostedsregion skal dekke utgifter til behandling og forpleining når det i henhold til internasjonal overenskomst foreligger rett til å reise til utlandet for å få nødvendig behandling. Dette gjelder også når andre norske myndigheter har forskottert beløpet overfor utenlandsk tjenesteyter.",
                        "§ 5-2 nytt tredje ledd skal lyde:",
                        "Det regionale helseforetaket i pasientens bostedsregion skal dekke utgifter til behandling, forpleining, reise og opphold og reise og opphold for nødvendig ledsager når en pasient har rett til nødvendig helsehjelp etter pasientrettighetsloven § 2-1 fjerde eller femte ledd og annen norsk myndighet har forskuttert beløpet overfor norske eller utenlandske tjenesteytere.",
                        "Nåværende § 5-2 tredje og fjerde ledd blir fjerde og nytt femte ledd.",
                        "I lov 28. februar 1997 nr. 19 om folketrygd (folketrygdloven) gjøres følgende endringer:",
                        "§ 5-22 annet ledd oppheves.",
                        "Nåværende tredje ledd blir annet ledd.",
                        "Syvende strekpunkt i innholdsfortegnelsen til kapittel 20 oppheves.",
                        "§ 20-7 oppheves.",
                        "Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid."
                    ]
                }
            ]
        },
        {
            "name": "II",
            "paragraphs": []
        },
        {
            "name": "III",
            "paragraphs": []
        },
        {
            "name": "IV",
            "paragraphs": []
        }
    ]
}
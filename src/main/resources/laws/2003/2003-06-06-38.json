{
    "lawId": "LOV-2003-06-06-38",
    "lawName": "Lov om bustadbyggjelag (bustadbyggjelagslova)",
    "shortName": "Bustadbyggjelagslova",
    "authorityDescription": null,
    "chapters": [
        {
            "name": "Kapittel 1 Innleiande føresegner",
            "paragraphs": [
                {
                    "name": "§ 1-1",
                    "title": "Verkeområde",
                    "sections": [
                        "(1) Lova gjeld for bustadbyggjelag. Med bustadbyggjelag er meint eit samvirkeføretak som har til hovudføremål å skaffe bustader til andelseigarane gjennom burettslag eller på anna vis og å forvalte bustader for andelseigarane.",
                        "(2) Aksjeloven og allmennaksjeloven gjeld ikkje for bustadbyggjelag.",
                        "(3) Kongen gir forskrift om bruken av lova på Svalbard og kan fastsetje særlege reglar ut frå tilhøva på staden."
                    ]
                },
                {
                    "name": "§ 1-2",
                    "title": "Ansvarsavgrensing",
                    "sections": [
                        "(1) Andelseigarane heftar ikkje overfor kreditorane for lagsskyldnadene.",
                        "(2) Andelseigarane har ikkje plikt til å gjere innskot i laget eller i eit konkursbu ut over det som følgjer av § 3-1 om andel og § 3-2 om årspengar."
                    ]
                },
                {
                    "name": "§ 1-3",
                    "title": "Tilknytte lag",
                    "sections": [
                        "Tilknytte burettslag er burettslag der det følgjer av vedtektene at andelseigarane skal vere andelseigarar i eit bestemt bustadbyggjelag."
                    ]
                },
                {
                    "name": "§ 1-4",
                    "title": "Forbod mot diskriminering",
                    "sections": [
                        "(1) I vedtektene kan det ikkje setjast vilkår for å vere andelseigar som tek omsyn til truvedkjenning, hudfarge, språkkunnskapar, nasjonalt eller etnisk opphav eller homofil legning, leveform eller orientering, og slike omstende kan ikkje reknast som sakleg grunn til å nekte godkjenning av ein andelseigar eller ha vekt ved tildeling av bustad.",
                        "(2) Dersom det ligg føre omstende som gir grunn til å tru at det har funne stad diskriminering i strid med første ledd, skal slik diskriminering leggjast til grunn som bevist, om ikkje den som har utført handlinga gjer det sannsynleg at det likevel ikkje har funne stad diskriminering i strid med lova her.",
                        "(3) Om skadebotansvar for ulovleg diskriminering gjeld vanlege skadebotreglar."
                    ]
                },
                {
                    "name": "§ 1-5",
                    "title": "Bruk av elektronisk kommunikasjon",
                    "sections": [
                        "(1) Om ikkje noko anna følgjer av lova her, kan bustadbyggjelaget bruke elektronisk kommunikasjon når det skal gi meldingar, varsel, informasjon, dokument og liknande etter denne lova til ein andelseigar, dersom andelseigaren uttrykkeleg har godteke dette.",
                        "(2) Når ein andelseigar skal gi meldingar o.a. etter denne lova til laget, kan han eller ho gjere dette ved bruk av elektronisk kommunikasjon til den e-postadressa eller på den måten laget har fastsett for dette føremålet."
                    ]
                }
            ]
        },
        {
            "name": "Kapittel 2 Stifting av bustadbyggjelag",
            "paragraphs": [
                {
                    "name": "§ 2-1",
                    "title": "Stiftingsdokument",
                    "sections": [
                        "(1) For å stifte eit bustadbyggjelag skal stiftarar som skal teikne minst tjue andelar og skyte inn kapital på til saman minst 100 000 norske kroner, setje opp eit stiftingsdokument. Stiftingsdokumentet skal innehalde vedtektene for laget (§ 2-2) og dei føresegnene som er nemnde i § 2-3.",
                        "(2) Dersom nokon skal ha særskilde rettar i samband med stiftinga, eller laget skal dekkje utgiftene ved stiftinga, må dette vere fastsett i stiftingsdokumentet, jf. § 2-4."
                    ]
                },
                {
                    "name": "§ 2-2",
                    "title": "Minstekrav til vedtektene",
                    "sections": [
                        "(1) Vedtektene skal minst innehalde føresegner om",
                        "1.firma for laget,",
                        "2.kommune i riket der laget skal ha forretningskontor,",
                        "3.kva verksemd laget skal drive i tillegg til hovudføremålet,",
                        "4.pålydande verdi på andelane,",
                        "5.lågaste og høgaste tal på medlemmer av styre og valkomité,",
                        "6.kva saker som skal opp på den ordinære generalforsamlinga.",
                        "(2) Namnet på bustadbyggjelaget (firmaet) skal innehalde ordet bustadbyggjelag eller avkortinga BBL."
                    ]
                },
                {
                    "name": "§ 2-3",
                    "title": "Minstekrav til stiftingsdokumentet elles",
                    "sections": [
                        "Stiftingsdokumentet skal elles opplyse om namn eller firma, adresse og fødsels- eller organisasjonsnummer for stiftarane, tida for innbetaling av andelane og eventuell innskotskapital etter § 3-1 fjerde ledd og om kven som skal vere første styre og første revisor for laget."
                    ]
                },
                {
                    "name": "§ 2-4",
                    "title": "Føresegner om særskilde rettar",
                    "sections": [
                        "(1) Stiftingsdokumentet skal innehalde opplysning om eventuelle avtalar eller andre føresegner om at laget skal bli part i avtale. I så fall skal det nemnast kva vilkår som skal gjelde, og namn og adresse til den som er tilgodesedd. Fråsegn frå revisor om verdien av eventuell yting som laget skal ta over, skal leggjast ved stiftingsdokumentet. Eventuell særleg avtale om tilbakebetaling av innskotskapital, jf. § 3-1 fjerde ledd, skal gå fram av stiftingsdokumentet.",
                        "(2) Ein avtale eller ei føresegn som ikkje er teken inn i stiftingsdokumentet etter første ledd, kan ikkje gjerast gjeldande mot laget.",
                        "(3) Det kan ikkje takast inn vilkår om at oppgjer av andelar kan skje med anna enn pengar, eller at nokon skal ha særskilde rettar overfor eller fordelar i laget."
                    ]
                },
                {
                    "name": "§ 2-5",
                    "title": "Opningsbalanse",
                    "sections": [
                        "(1) Stiftarane skal setje opp og datere ein opningsbalanse som skal leggjast ved stiftingsdokumentet.",
                        "(2) Opningsbalansen skal setjast opp i samsvar med regnskapsloven, og ein registrert eller statsautorisert revisor skal stadfeste at balansen er sett opp i samsvar med desse reglane. Opningsbalansen med revisors stadfesting skal tidlegast vere datert fire veker før stiftinga, jf. § 2-6."
                    ]
                },
                {
                    "name": "§ 2-6",
                    "title": "Stifting av laget",
                    "sections": [
                        "Stiftarane skal datere og skrive under stiftingsdokumentet. Når alle stiftarane har skrive under stiftingsdokumentet, er andelane teikna og laget stifta."
                    ]
                },
                {
                    "name": "§ 2-7",
                    "title": "Betaling av andelane",
                    "sections": [
                        "(1) Andelane skal betalast inn til pålydande innan den tida som er fastsett i stiftingsdokumentet. Er betalinga for sein, skal andelseigaren betale rente frå forfallstidspunktet etter forsinkelsesrenteloven.",
                        "(2) Skiftar andelen eigar før andelen er innbetalt, er den nye og den tidlegare eigaren solidarisk ansvarlege når eigarskiftet er meldt til laget.",
                        "(3) Blir andelen ikkje betalt innan fem dagar etter at andelseigaren har fått ei skriftleg påminning, kan laget gi andre rett til å teikne andelen eller stryke andelsteikninga om det ikkje er i strid med § 3-1 første ledd.",
                        "(4) Føresegnene i paragrafen her gjeld tilsvarande for innskotskapital etter § 3-1 fjerde ledd."
                    ]
                },
                {
                    "name": "§ 2-8",
                    "title": "Melding av laget til Føretaksregisteret",
                    "sections": [
                        "(1) Laget skal meldast til Føretaksregistret innan tre månader etter at stiftingsdokumentet er underskrive.",
                        "(2) Før laget blir meldt til Føretaksregisteret, skal andelskapital og eventuell innskotskapital som går fram av opningsbalansen, vere fullt innbetalt. Innbetalinga skal stadfestast av revisor. Er det betalt inn mindre enn det som er oppgitt og stadfesta i meldinga, er styremedlemmene og revisor solidarisk ansvarlege for det som manglar. Det gjeld sjølv om det ikkje er valda skade.",
                        "(3) Dersom laget ikkje er meldt til Føretaksregisteret innan fristen, kan laget ikkje registrerast. Det same gjeld dersom registrering blir nekta på grunn av feil som ikkje kan rettast.",
                        "(4) Laget kan ikkje erverve rettar eller pådrage seg plikter før det er registrert."
                    ]
                },
                {
                    "name": "§ 2-9",
                    "title": "Kravet på innskot",
                    "sections": [
                        "Lagets krav på andelsinnskot eller innskotskapital kan ikkje overdragast. Det kan heller ikkje stillast som trygd eller takast utlegg i for gjeld."
                    ]
                }
            ]
        },
        {
            "name": "Kapittel 3 Kapitalen i laget",
            "paragraphs": [
                {
                    "name": "§ 3-1",
                    "title": "Minstekapital",
                    "sections": [
                        "(1) Laget skal ha ein andelskapital på til saman minst 100 000 norske kroner.",
                        "(2) Laget skal ha minst tjue andelseigarar når det blir stifta. Lov 23. mai 1980 nr. 11 om stiftelser kapittel VI gjeld tilsvarande dersom laget ikkje lenger har andelseigarar.",
                        "(3) Andelane skal lyde på minst 300 norske kroner, men ikkje meir enn 5 000 norske kroner. Det kan fastsetjast i vedtektene at andelane skal ha ulikt pålydande.",
                        "(4) Om ikkje andelskapitalen åleine oppfyller kravet i første ledd, må ein eller fleire andelseigarar i tillegg til andelen skyte inn kapital i laget som skal reknast likt med andelskapital. Er ikkje anna avtala, kan slik innskotskapital krevjast tilbakebetalt dersom laget etter betalinga har ein eigenkapital på minst 100 000 norske kroner, og eigenkapitalen ikkje er openbert uforsvarleg ut frå risikoen og verksemda i laget, jf. § 3-3.",
                        "(5) Med unntak for tilbakebetaling som nemnt i fjerde ledd kan andelskapitalen berre setjast ned dersom det trengst for å dekkje tap som ikkje kan dekkjast på anna vis."
                    ]
                },
                {
                    "name": "§ 3-2",
                    "title": "Årspengar",
                    "sections": [
                        "(1) I vedtektene kan det fastsetjast at andelseigarane skal betale årspengar. Årspengane treng ikkje vere like for alle andelseigarar. Endring av årspengane kan avgjerast av den ordinære generalforsamlinga med verknad frå neste kalenderår.",
                        "(2) Tilknytte burettslag skal betale årspengane for kvar andel i laget."
                    ]
                },
                {
                    "name": "§ 3-3",
                    "title": "Krav til forsvarleg eigenkapital",
                    "sections": [
                        "Laget skal alltid ha ein eigenkapital som er forsvarleg ut frå risikoen ved og omfanget av verksemda i laget."
                    ]
                },
                {
                    "name": "§ 3-4",
                    "title": "Handleplikt ved tap av eigenkapital",
                    "sections": [
                        "(1) Dersom det må leggjast til grunn at eigenkapitalen er lågare enn det som er forsvarleg ut frå risikoen ved og omfanget av verksemda i laget, skal styret straks behandle saka. Styret skal innan rimeleg tid kalle inn generalforsamlinga, gi ei utgreiing om den økonomiske stillinga og gjere framlegg om tiltak som vil gi laget ein forsvarleg eigenkapital.",
                        "(2) Dersom styret ikkje finn grunnlag for framlegg om tiltak som nemnde i første ledd, eller slike tiltak ikkje let seg gjennomføre, skal styret gjere framlegg om å løyse opp laget."
                    ]
                },
                {
                    "name": "§ 3-5",
                    "title": "Utdeling m.m.",
                    "sections": [
                        "(1) Eventuell rente på andelskapital skal vere avgrensa.",
                        "(2) Eventuell utdeling til andelseigarane ut frå samhandel med laget kan ikkje utgjere meir enn ein tiandedel av årsresultatet frå året før utdelinga etter at underskot frå tidlegare år er dekt. Det kan ikkje delast ut meir enn styret gjer framlegg om eller godtek.",
                        "(3) Til bumiljøtiltak og andre allmennyttige føremål kan generalforsamlinga vedta å setje av opp til ein tiandedel av årsresultatet etter at underskot frå tidlegare år er dekt. Det kan ikkje setjast av meir enn styret gjer framlegg om eller godtek.",
                        "(4) I samhandelen med andelseigarar, burettslag eller andre skal det ikkje avtalast vilkår som på urimeleg vis går ut over andre andelseigarar eller laget.",
                        "(5) Utdeling i strid med paragrafen her skal mottakaren føre tilbake til laget. Det gjeld likevel ikkje dersom mottakaren korkje kjende eller burde kjenne til at utdelinga var ulovleg. Kravet på tilbakeføring kan setjast ned etter skadeserstatningsloven § 5-2."
                    ]
                }
            ]
        },
        {
            "name": "Kapittel 4 Andelseigarane",
            "paragraphs": []
        },
        {
            "name": "I Andelseigarane",
            "paragraphs": [
                {
                    "name": "§ 4-1",
                    "title": "Andelseigarane",
                    "sections": [
                        "(1) Eit bustadbyggjelag skal alltid vere ope for nye andelseigarar. I vedtektene kan det setjast vilkår for å eige andel dersom det er sakleg grunn til det. Alle andelar gir like rettar og plikter i laget, om ikkje anna følgjer av lova her.",
                        "(2) Juridiske personar kan vere andelseigarar, om ikkje anna er fastsett i vedtektene. Vedtektene kan setje særlege vilkår for slik medlemskap eller kan overlate til styret å setje vilkår.",
                        "(3) Kvar andelseigar kan berre eige ein andel. Juridiske personar kan eige fleire andelar dersom det går fram av vilkår som er fastsette etter andre leddet.",
                        "(4) Ein andelseigar i eit tilknytt burettslag kan vere andelseigar i bustadbyggjelaget utan hinder av vedtektene.",
                        "(5) Ny andelseigar kan berre utøve sine rettar som andelseigar når ervervet er ført inn i andelseigarboka."
                    ]
                },
                {
                    "name": "§ 4-2",
                    "title": "Krav til andelseigarbok",
                    "sections": [
                        "(1) Laget skal ha ei andelseigarbok som skal førast forsvarleg på elektronisk eller anna vis.",
                        "(2) I andelseigarboka skal andelseigarane førast inn med opplysningar om namn eller firma, fødselsdato eller organisasjonsnummer og adresse.",
                        "(3) For kvar andelseigar skal det opplysast om talet på andelar og nummer på andelane."
                    ]
                },
                {
                    "name": "§ 4-3",
                    "title": "Melding om innføring i andelseigarboka",
                    "sections": [
                        "(1) Når ein andelseigar er innført i andelseigarboka, skal laget gi andelseigaren melding om dette.",
                        "(2) Meldinga skal daterast og opplyse om det som er innført om andelseigaren. Blir det som er innført endra, skal andelseigaren ha melding om dette."
                    ]
                }
            ]
        },
        {
            "name": "II Eigarskifte og vilkår for eigarskifte",
            "paragraphs": [
                {
                    "name": "§ 4-4",
                    "title": "Eigarskifte",
                    "sections": [
                        "(1) Ein andel kan ikkje utan samtykke frå laget overførast til andre. Krav om samtykke kan ikkje gjerast gjeldande når andelen går over til ektemake, til andelseigarens eller ektemakens slektning i rett opp- eller nedstigande linje, til fosterbarn som faktisk står i same stilling som livsarving, til sysken eller til nokon annan som i dei to siste åra har høyrt til same husstand som den tidlegare eigaren. Samtykke kan heller ikkje gjerast gjeldande når andelen går over på skifte etter separasjon eller skilsmål, eller når ein husstandsmedlem tek over andelen etter føresegnene i husstandsfellesskapsloven § 3.",
                        "(2) Har andelseigaren andel i eit tilknytt burettslag òg, kan andelen i bustadbyggjelaget berre overførast saman med andelen i burettslaget.",
                        "(3) Laget kan fastsetje reglar for kva rettar som skal følgje med andelen.",
                        "(4) Ved eigarskifte skal den nye andelseigaren straks sende melding til laget."
                    ]
                },
                {
                    "name": "§ 4-5",
                    "title": "Utmelding og utestenging",
                    "sections": [
                        "(1) Ein andelseigar kan utan førehandsvarsel melde seg ut av laget.",
                        "(2) Ein andelseigar som har handla til skade for laget, eller som ikkje lenger fyller vilkåra for å vere andelseigar, kan stengjast ute etter vedtak i styret. Andelseigaren kan krevje at styret legg vedtaket fram for generalforsamlinga. Kravet må vere sett fram innan tretti dagar etter at andelseigaren tok mot skriftleg melding med opplysning om utestenginga og om fristen for å krevje vedtaket lagt fram for generalforsamlinga. Kravet har utsetjande verknad.",
                        "(3) Ein andelseigar som har andel i eit burettslag tilknytt bustadbyggjelaget, kan ikkje stengjast ute frå laget. Det same gjeld for den som har avtale med bustadbyggjelaget eller annan utbyggjar om overtaking eller teikning av andel i slikt lag, jf. lov om burettslag § 2-13.",
                        "(4) Ein andelseigar som melder seg ut av laget eller blir stengd ute etter andre leddet, har ikkje krav på å få tilbake andelssummen eller årspengane. For rett til tilbakebetaling av annan innskotskapital gjeld § 3-1 fjerde ledd. Dersom det etter § 3-1 fjerde ledd ikkje er høve til tilbakebetaling av annan innskotskapital når andelseigaren melder seg ut eller blir utstengd, kan han krevje slik tilbakebetaling dersom vilkåra seinare er oppfylte."
                    ]
                },
                {
                    "name": "§ 4-6",
                    "title": "Samarbeidsutval",
                    "sections": [
                        "Dersom bustadbyggjelaget ber om det, skal juridiske personar som nemnde i burettslagslova § 4-2 som eig andel i eit tilknytt burettslag, vere med i eit samarbeidsutval for behandling av erverv av andelar og forvaltning av leigeforhold i dei tilknytte burettslaga."
                    ]
                }
            ]
        },
        {
            "name": "Kapittel 5 Generalforsamlinga",
            "paragraphs": []
        },
        {
            "name": "I Allmenne reglar",
            "paragraphs": [
                {
                    "name": "§ 5-1",
                    "title": "Mynde",
                    "sections": [
                        "Generalforsamlinga har øvste myndet i laget."
                    ]
                },
                {
                    "name": "§ 5-2",
                    "title": "Møterett. Fullmektig",
                    "sections": [
                        "(1) Alle andelseigarane har rett til å møte i generalforsamlinga. Andelseigarane som har teikna andel etter siste årsskiftet, har likevel ikkje rett til å møte. Andelseigarane kan velje å møte ved fullmektig som dei sjølve peiker ut. Ingen kan vere fullmektig for meir enn ein andelseigar. Møteretten kan ikkje avgrensast i vedtektene på anna vis enn det som går fram av § 5-3.",
                        "(2) Fullmektigen skal leggje fram skriftleg og datert fullmakt. Fullmakta gjeld berre for den førstkomande generalforsamlinga om det ikkje går tydeleg fram at noko anna er meint. Andelseigaren kan når som helst kalle tilbake fullmakta.",
                        "(3) Kvar andelseigar kan ta med ein rådgivar og kan gi talerett til rådgivaren."
                    ]
                },
                {
                    "name": "§ 5-3",
                    "title": "Delegerte",
                    "sections": [
                        "(1) I lag med fleire enn 500 andelseigarar kan det fastsetjast i vedtektene at andelseigarane skal vere representerte ved delegerte på generalforsamlinga. Det skal i så fall fastsetjast i vedtektene korleis dei delegerte skal veljast, og om det skal veljast varamedlemmer for desse. Andelseigarar som ville hatt møterett etter § 5-2 første ledd, har rett til å vere med på valet. Det skal veljast delegerte særskilt for andelseigarar i tilknytte burettslag og særskilt for dei andre andelseigarane. Tilnærma like mange andelseigarar skal ha rett til å vere med på valet av kvar av dei delegerte. Delegerte skal veljast før ordinær generalforsamling, og valet gjeld til neste val. Berre andelseigarar kan vere delegerte.",
                        "(2) Delegerte kan ikkje møte ved fullmektig, men kvar delegert kan ta med ein rådgivar og kan gi talerett til rådgivaren."
                    ]
                },
                {
                    "name": "§ 5-4",
                    "title": "Røysterett. Habilitet",
                    "sections": [
                        "(1) Kvar andelseigar eller kvar delegert har ei røyst på generalforsamlinga, sjølv om andelseigaren har fleire andelar. Ein andelseigar kan dessutan røyste som fullmektig for ein annan andelseigar.",
                        "(2) Ingen kan sjølv eller ved fullmektig, som fullmektig eller som delegert røyste på generalforsamlinga om søksmål mot seg sjølv eller om eige ansvar overfor laget, og heller ikkje om søksmål mot andre eller ansvar for andre overfor laget dersom andelseigaren, fullmektigen eller den delegerte har ei vesentleg interesse i saka som kan stride mot lagets interesse."
                    ]
                },
                {
                    "name": "§ 5-5",
                    "title": "Møterett og møteplikt for leiinga",
                    "sections": [
                        "Styreleiaren og dagleg leiar skal vere til stades på generalforsamlinga. Ved gyldig forfall skal det peikast ut nokon til å møte i staden. Andre styremedlemmer kan vere til stades på generalforsamlinga. Styremedlemmer og dagleg leiar har rett til å uttale seg på generalforsamlinga."
                    ]
                }
            ]
        },
        {
            "name": "II Møte i generalforsamlinga",
            "paragraphs": [
                {
                    "name": "§ 5-6",
                    "title": "Ordinær generalforsamling",
                    "sections": [
                        "(1) Laget skal halde ordinær generalforsamling før 1. juli kvart år.",
                        "(2) Spørsmålet om godkjenning av årsrekneskapen og årsmeldinga skal alltid takast opp og avgjerast på den ordinære generalforsamlinga.",
                        "(3) Årsrekneskapen, årsmeldinga og revisjonsmeldinga skal seinast ei veke før generalforsamlinga sendast til alle andelseigarar med kjend adresse. Skal andelseigarane vere representerte ved delegerte på generalforsamlinga, jf. § 5-3, er det nok å sende dokumenta til dei delegerte."
                    ]
                },
                {
                    "name": "§ 5-7",
                    "title": "Ekstraordinær generalforsamling",
                    "sections": [
                        "(1) Styret kan kalle inn til ekstraordinær generalforsamling.",
                        "(2) Styret skal kalle inn til ekstraordinær generalforsamling når revisor eller minst ein tjuandedel av andelseigarane krev det skriftleg for å få teke opp eit klart oppgitt emne. Har laget representantskap, skal styret kalle inn til ekstraordinær generalforsamling dersom leiaren av representantskapet krev det. Styret skal syte for at generalforsamlinga blir halden innan ein månad etter at kravet er sett fram."
                    ]
                }
            ]
        },
        {
            "name": "III Innkalling til generalforsamlinga",
            "paragraphs": [
                {
                    "name": "§ 5-8",
                    "title": "Kven som skal kalle inn",
                    "sections": [
                        "(1) Generalforsamlinga skal kallast inn av styret.",
                        "(2) Dersom styret ikkje kallar inn til generalforsamling som skal haldast etter lova, vedtektene eller tidlegare vedtak i generalforsamlinga, skal tingretten kalle inn snarast råd om det blir kravt av ein styremedlem, dagleg leiar, revisor eller ein andelseigar. Har laget representantskap, kan leiaren av representantskapet setje fram slikt krav. Laget skal dekkje utgiftene."
                    ]
                },
                {
                    "name": "§ 5-9",
                    "title": "Kvar generalforsamlinga skal haldast",
                    "sections": [
                        "Generalforsamlinga skal haldast i den kommunen der laget har forretningskontoret, om det ikkje er fastsett i vedtektene at ho kan haldast på ein eller fleire andre oppgitte stader. Generalforsamlinga kan haldast ein annan stad dersom det trengst av særlege grunnar."
                    ]
                },
                {
                    "name": "§ 5-10",
                    "title": "Krav til innkallinga",
                    "sections": [
                        "(1) Alle andelseigarar med kjend adresse skal ha skriftleg innkalling som opplyser om tid og stad for møtet. Skal andelseigarane vere representerte ved delegerte på generalforsamlinga, jf. § 5-3, er det nok å sende innkallinga til dei delegerte.",
                        "(2) Innkallinga skal sendast slik at ho til vanleg er komen fram seinast ei veke før møtet skal haldast, om det ikkje er fastsett lengre frist i vedtektene. Slik vedtektsføresegn gjeld ikkje for innkalling etter § 5-7 andre ledd.",
                        "(3) I innkallinga skal dei sakene som skal behandlast, vere klart oppgitt. Framlegg til vedtektsendringar skal takast inn i innkallinga. Styret skal lage framlegg til sakliste i samsvar med lov og vedtekter."
                    ]
                },
                {
                    "name": "§ 5-11",
                    "title": "Rett til å få saker opp på generalforsamlinga",
                    "sections": [
                        "(1) Ein andelseigar har rett til å få teke opp på generalforsamlinga spørsmål som blir melde skriftleg til styret innan 1. april.",
                        "(2) Delegerte har rett til å få teke opp på generalforsamlinga spørsmål som blir melde skriftleg til styret i så god tid at det kan takast med i innkallinga. Er innkallinga send, skal det sendast ny innkalling dersom ho kan kome fram seinast ei veke før møtet skal haldast."
                    ]
                }
            ]
        },
        {
            "name": "IV Møtereglar",
            "paragraphs": [
                {
                    "name": "§ 5-12",
                    "title": "Opning av møtet. Møteleiar",
                    "sections": [
                        "(1) Styreleiaren eller den styret har peikt ut, skal opne generalforsamlinga. Er det fastsett i vedtektene kven som skal vere møteleiar, jf. andre ledd andre punktum, opnar møteleiaren generalforsamlinga. Har tingretten innkalla generalforsamlinga, skal retten peike ut den som skal opne møtet, og den avgjerda kan ikkje påkjærast.",
                        "(2) Generalforsamlinga skal velje ein møteleiar, som ikkje treng vere andelseigar eller delegert. Vedtektene kan fastsetje kven som skal vere møteleiar."
                    ]
                },
                {
                    "name": "§ 5-13",
                    "title": "Liste over andelseigarar eller delegerte på møtet",
                    "sections": [
                        "Den som opnar møtet, skal før første røysting setje opp ei liste over dei andelseigarane som har møtt, anten sjølve eller ved fullmektig, eller delegerte som har møtt. Lista skal nyttast til ho måtte bli endra av generalforsamlinga."
                    ]
                },
                {
                    "name": "§ 5-14",
                    "title": "Saker utanom saklista",
                    "sections": [
                        "(1) Saker som ikkje er melde til andelseigarane etter reglane om innkalling av generalforsamlinga, kan ikkje avgjerast utan at alle andelseigarane i laget samtykkjer.",
                        "(2) At saka ikkje er oppgitt i innkallinga, hindrar ikkje at",
                        "1.den ordinære generalforsamlinga avgjer saker som etter lova eller vedtektene skal takast opp på kvar ordinær generalforsamling,",
                        "2.den ordinære generalforsamlinga avgjer framlegg om gransking etter § 5-24,",
                        "3.det blir vedteke å kalle inn til ny generalforsamling for å avgjere framlegg som er gjorde i møtet."
                    ]
                },
                {
                    "name": "§ 5-15",
                    "title": "Opplysningsplikt for leiinga",
                    "sections": [
                        "(1) Ein andelseigar kan krevje at styremedlemmer og dagleg leiar gir tilgjengelege opplysningar på generalforsamlinga om tilhøve som kan verke inn på vurderinga av",
                        "1.godkjenning av årsrekneskapen og årsmeldinga,",
                        "2.saker som er lagde fram for andelseigarane eller dei delegerte til avgjerd,",
                        "3.den økonomiske stillinga for laget, medrekna verksemda i samanslutningar som laget tek del i, og andre saker som generalforsamlinga skal ta opp, om dei opplysningane som blir kravde, kan givast utan for stor skade for laget.",
                        "(2) Er andelseigarane representerte ved delegerte, kan berre dei delegerte krevje slike opplysningar.",
                        "(3) Kan svaret ikkje gjevast på generalforsamlinga fordi det må hentast inn opplysningar, skal det lagast skriftleg svar innan to veker etter møtet. Svaret skal sendast ut til alle andelseigarar med kjend adresse. Var andelseigarane representerte ved delegerte, er det nok å sende svaret til alle delegerte."
                    ]
                },
                {
                    "name": "§ 5-16",
                    "title": "Valkomité",
                    "sections": [
                        "(1) Den ordinære generalforsamlinga skal velje ein valkomité til å førebu val året etter, medrekna val av valkomité.",
                        "(2) Det skal fastsetjast i vedtektene kor mange medlemmer generalforsamlinga skal velje til valkomiteen. Medlemmer og varamedlemmer skal veljast mellom andelseigarar med bustad i tilknytte lag og andre andelseigarar. I tillegg skal ein medlem peikast ut av styret.",
                        "(3) Skal andelseigarane vere representerte ved delegerte på generalforsamlinga, jf. § 5-3, skal valkomiteen førebu val av delegerte i samsvar med § 5-3."
                    ]
                },
                {
                    "name": "§ 5-17",
                    "title": "Protokoll",
                    "sections": [
                        "(1) Møteleiaren skal syte for at det blir ført protokoll for generalforsamlinga.",
                        "(2) Vedtak i generalforsamlinga skal takast inn i protokollen saman med opplysning om røystetal. Lista over dei som har møtt, jf. § 5-13, skal leggjast ved protokollen.",
                        "(3) Møteleiaren og minst ein annan person som generalforsamlinga skal velje mellom dei som er til stades, skal skrive under protokollen. Protokollen skal haldast tilgjengeleg for andelseigarane hos laget og skal takast forsvarleg vare på."
                    ]
                }
            ]
        },
        {
            "name": "V Fleirtalskrav o.a.",
            "paragraphs": [
                {
                    "name": "§ 5-18",
                    "title": "Vanleg fleirtalskrav",
                    "sections": [
                        "(1) Vedtak i generalforsamlinga krev fleirtal av dei røystene som er gitt, om ikkje anna er fastsett i lova. Står røystetalet likt, gjeld det som møteleiaren sluttar seg til, også om møteleiaren ikkje har røysterett.",
                        "(2) Ved val eller tilsetjing kan generalforsamlinga fastsetje på førehand at den som får flest røyster, skal reknast som vald. Står røystene likt, blir avgjerda teken ved lutkast.",
                        "(3) Det kan vedtektsfestast andre fleirtalskrav enn dei som følgjer av paragrafen her, og fastsetjast andre reglar om følgja av at røystene står likt."
                    ]
                },
                {
                    "name": "§ 5-19",
                    "title": "Vedtektsendring",
                    "sections": [
                        "Generalforsamlinga kan vedta å endre vedtektene med to tredjedelar av dei røystene som er gitt. I vedtektene kan det fastsetjast strengare fleirtalskrav enn det som følgjer av paragrafen her."
                    ]
                },
                {
                    "name": "§ 5-20",
                    "title": "Misbruk av mynde",
                    "sections": [
                        "Generalforsamlinga kan ikkje gjere noko vedtak som er skikka til å gi visse andelseigarar eller andre ein urimeleg fordel til skade for andre andelseigarar eller laget."
                    ]
                }
            ]
        },
        {
            "name": "VI Søksmål om ugyldige vedtak",
            "paragraphs": [
                {
                    "name": "§ 5-21",
                    "title": "Kven som kan reise søksmål om ugyldige vedtak",
                    "sections": [
                        "Ein andelseigar, ein styremedlem eller dagleg leiar kan reise søksmål med påstand om at eit vedtak av generalforsamlinga er ugyldig fordi det er blitt til på ulovleg vis eller elles er i strid med lova eller vedtektene for laget. Slikt søksmål kan òg reisast av eit fleirtal av dei tilsette eller alternativt av fagforeiningar som organiserer to tredjedelar av dei tilsette."
                    ]
                },
                {
                    "name": "§ 5-22",
                    "title": "Frist for å reise søksmål",
                    "sections": [
                        "(1) Søksmål etter § 5-21 om at eit vedtak er ugyldig, må reisast innan tre månader etter at vedtaket er gjort, elles er vedtaket gyldig.",
                        "(2) Reglane i første ledd gjeld ikkje når",
                        "1.vedtaket er av slikt slag at det ikkje kan takast sjølv med samtykke frå alle andelseigarane,",
                        "2.lov eller vedtekter krev at visse andelseigarar eller alle andelseigarar må gi samtykke til vedtaket, og slikt samtykke ikkje er gitt,",
                        "3.det ikkje er kalla inn til generalforsamlinga, eller reglane om innkalling har vore sette vesentleg til side,",
                        "4.søksmål blir reist innan to år etter utgangen av fristen i første ledd, og tingretten kjem til at saksøkjaren har hatt rimeleg grunn til fristforsøminga, og at det ville føre til openbert urimeleg resultat om vedtaket skulle reknast som gyldig."
                    ]
                },
                {
                    "name": "§ 5-23",
                    "title": "Dom om ugyldig vedtak",
                    "sections": [
                        "(1) Ein dom som slår fast at eit vedtak av generalforsamlinga er ugyldig, eller som endrar vedtaket, har verknad for alle som har rett til å reise søksmål etter § 5-21.",
                        "(2) Dommen kan berre gå ut på endring av vedtaket dersom det er lagt ned påstand om det, og tingretten kan slå fast kva innhald vedtaket skulle ha hatt.",
                        "(3) Er vedtaket meld til Føretaksregisteret, skal dommen meldast og registrerast der. Laget ber utgiftene."
                    ]
                }
            ]
        },
        {
            "name": "VII Gransking",
            "paragraphs": [
                {
                    "name": "§ 5-24",
                    "title": "Framlegg om gransking",
                    "sections": [
                        "(1) Ein andelseigar eller delegert kan gjere framlegg om gransking av stiftinga eller forvaltninga av laget eller nærare oppgitte omstende kring forvaltninga eller rekneskapane. Framlegget kan gjerast i ordinær generalforsamling eller på ei generalforsamling der det går fram av innkallinga at sak om slik gransking skal takast opp.",
                        "(2) Får framlegget tilslutning frå minst ein tiandedel av dei andelseigarane eller dei delegerte som møter på generalforsamlinga, kan kvar andelseigar innan ein månad etter generalforsamlinga krevje at tingretten ved orskurd tek avgjerd om gransking."
                    ]
                },
                {
                    "name": "§ 5-25",
                    "title": "Avgjerd i tingretten",
                    "sections": [
                        "(1) Tingretten skal ta til følgje eit krav etter § 5-24 andre ledd om gransking dersom retten meiner at det har rimeleg grunn.",
                        "(2) Før det blir teke avgjerd i saka, skal retten gi laget, og i tilfelle den granskinga elles vil omfatte, høve til å uttale seg.",
                        "(3) Retten skal oppnemne ein eller fleire granskarar. Det som er fastsett om revisor i revisorloven §§ 4-1 til 4-7 og § 5-2 tredje ledd, gjeld tilsvarande for granskarane. Dei har teieplikt etter same reglar som revisor.",
                        "(4) Retten skal fastsetje godtgjersle for granskarane. Kostnadene ved granskinga skal berast av laget. Retten kan fastsetje at laget skal deponere ein høveleg sum på førehand."
                    ]
                },
                {
                    "name": "§ 5-26",
                    "title": "Granskingsrapporten",
                    "sections": [
                        "(1) Granskarane skal gi ein skriftleg rapport om granskinga til tingretten.",
                        "(2) Retten skal kalle inn generalforsamlinga til behandling av granskingsrapporten. Rapporten skal sendast til kvar andelseigar med kjend adresse slik at han normalt er framme seinast ei veke før møtet. Skal andelseigarane vere representerte ved delegerte på generalforsamlinga, jf. § 5-3, er det nok å sende rapporten til dei delegerte."
                    ]
                }
            ]
        },
        {
            "name": "VIII Representantskap",
            "paragraphs": [
                {
                    "name": "§ 5-27",
                    "title": "Representantskap",
                    "sections": [
                        "(1) Dersom det er fastsett i vedtektene at laget skal ha representantskap, skal representantskapet veljast av generalforsamlinga. Styremedlem, dagleg leiar og revisor kan ikkje vere medlem av representantskapet.",
                        "(2) Representantskapet skal føre tilsyn med at lagets føremål blir fremja i samsvar med lov, vedtekter og vedtak i generalforsamlinga, og elles utføre oppgåver som er fastsette i vedtektene.",
                        "(3) Nærare reglar om saksbehandlinga kan fastsetjast i vedtektene."
                    ]
                }
            ]
        },
        {
            "name": "Kapittel 6 Leiinga av laget",
            "paragraphs": []
        },
        {
            "name": "I Krav om styre og dagleg leiar. Val av styre, tenestetid o.a.",
            "paragraphs": [
                {
                    "name": "§ 6-1",
                    "title": "Styret",
                    "sections": [
                        "(1) Laget skal ha eit styre med minst tre medlemmer. Berre myndige personar kan vere styremedlemmer.",
                        "(2) Styret skal velje styreleiaren om ikkje generalforsamlinga har gjort det. Dagleg leiar kan ikkje vere styreleiar."
                    ]
                },
                {
                    "name": "§ 6-2",
                    "title": "Dagleg leiar",
                    "sections": [
                        "Styret skal tilsetje ein dagleg leiar for laget."
                    ]
                },
                {
                    "name": "§ 6-3",
                    "title": "Val av styremedlemmer",
                    "sections": [
                        "(1) Generalforsamlinga skal velje styremedlemmene. Det skal veljast minst ein varamedlem.",
                        "(2) Første ledd gjeld ikkje styremedlemmer som dei tilsette i laget skal velje etter § 6-4.",
                        "(3) Det kan fastsetjast i vedtektene at valretten for generalforsamlinga etter første ledd skal overførast til andre. Meir enn halvparten av styremedlemmene skal likevel veljast av generalforsamlinga, om ikkje valretten blir overført til eit vedtektsfesta lagsorgan. Valrett kan ikkje overførast til styret eller til ein styremedlem."
                    ]
                },
                {
                    "name": "§ 6-4",
                    "title": "Rett for tilsette til å velje styremedlemmer",
                    "sections": [
                        "(1) I lag med fleire enn tretti tilsette kan eit fleirtal av dei tilsette krevje at ein styremedlem og ein observatør med varamedlemmer skal veljast av og mellom dei tilsette.",
                        "(2) I lag med fleire enn femti tilsette kan eit fleirtal av dei tilsette krevje at opp til ein tredjedel og minst to av styremedlemmene med varamedlemmer skal veljast av og mellom dei tilsette.",
                        "(3) Forskrifter etter aksjeloven § 6-4 fjerde ledd gjeld tilsvarande for val etter paragrafen her så langt dei passar."
                    ]
                },
                {
                    "name": "§ 6-5",
                    "title": "Tenestetid for styremedlemmene",
                    "sections": [
                        "(1) Styremedlemmene gjer teneste i to år. I vedtektene kan tenestetida setjast kortare eller lengre, men ikkje til meir enn fire år. Kortare tenestetid kan fastsetjast ved suppleringsval.",
                        "(2) Tenestetida skal reknast frå valet om ikkje anna er fastsett, og varer ut den ordinære generalforsamlinga det året da tenestetida er slutt.",
                        "(3) Sjølv om tenestetida er slutt, har styremedlemmen rett til å bli ståande i vervet til ny styremedlem er vald.",
                        "(4) Første og andre leddet gjeld ikkje styremedlem som er vald etter § 6-4."
                    ]
                },
                {
                    "name": "§ 6-6",
                    "title": "Avgang og avsetjing før tenestetida er slutt",
                    "sections": [
                        "(1) Ein styremedlem har rett til å gå av før tenestetida er slutt dersom det er særleg grunn til det. Styret og det organ som har valt styremedlemmen, skal ha rimeleg førehandsvarsel.",
                        "(2) Ein styremedlem kan avsetjast av det organ som har valt styremedlemmen. Det gjeld ikkje ein styremedlem som er vald etter § 6-4."
                    ]
                },
                {
                    "name": "§ 6-7",
                    "title": "Suppleringsval",
                    "sections": [
                        "(1) Fell vervet for ein styremedlem bort før tenestetida er slutt, og det ikkje finst varamedlem, skal resten av styret syte for val av ny styremedlem for resten av tenestetida. Det same gjeld dersom ein styremedlem blir umyndig eller blir sett i konkurskarantene etter konkursloven §§ 142 og 143.",
                        "(2) Høyrer valet under generalforsamlinga, kan det vente til neste ordinære generalforsamling dersom styret framleis er vedtaksført."
                    ]
                },
                {
                    "name": "§ 6-8",
                    "title": "Varemedlemmer og observatørar",
                    "sections": [
                        "Føresegnene i lova om styremedlemmer gjeld tilsvarande for varamedlemmer og observatørar så langt dei passar."
                    ]
                },
                {
                    "name": "§ 6-9",
                    "title": "Godtgjersle",
                    "sections": [
                        "Eventuell godtgjersle til styremedlemmer og observatørar skal fastsetjast av generalforsamlinga. Ved konkurs fell retten til godtgjersle bort frå konkursopninga."
                    ]
                }
            ]
        },
        {
            "name": "II Oppgåver for leiinga. Saksbehandling o.a.",
            "paragraphs": [
                {
                    "name": "§ 6-10",
                    "title": "Forvaltninga av laget",
                    "sections": [
                        "(1) Forvaltninga av laget høyrer under styret. Styret skal syte for forsvarleg organisering av verksemda.",
                        "(2) Styret skal så langt det trengst, fastsetje planar og budsjett for verksemda i laget. Styret kan òg fastsetje retningslinjer for verksemda.",
                        "(3) Styret skal halde seg orientert om den økonomiske stoda for laget og skal sjå til at det blir ført fullgod kontroll med verksemda, rekneskapen og formueforvaltninga.",
                        "(4) Styret kan setje i verk dei undersøkingar som det meiner det treng for å kunne utføre oppgåvene sine. Styret skal setje i verk slike undersøkingar dersom ein eller fleire av styremedlemmene krev det."
                    ]
                },
                {
                    "name": "§ 6-11",
                    "title": "Tilsynsansvar for styret",
                    "sections": [
                        "Styret skal føre tilsyn med den daglege leiinga og verksemda i laget elles. Styret kan fastsetje instruks for den daglege leiinga."
                    ]
                },
                {
                    "name": "§ 6-12",
                    "title": "Dagleg leiing",
                    "sections": [
                        "(1) Dagleg leiar skal stå for den daglege leiinga av verksemda i laget og skal følgje dei retningslinjene og pålegga som styret har gitt.",
                        "(2) Den daglege leiinga omfattar ikkje saker som etter tilhøva i laget er av uvanleg slag eller har mykje å seie for laget.",
                        "(3) Dagleg leiar kan elles avgjere ei sak etter fullmakt frå styret i det enkelte tilfellet eller når det er til vesentleg ulempe for laget å vente på styrevedtak. Styret skal ha melding om avgjerda snarast råd.",
                        "(4) Dagleg leiar skal syte for at rekneskapen for laget er i samsvar med lov og forskrifter, og at formueforvaltninga er ordna på fullgod måte."
                    ]
                },
                {
                    "name": "§ 6-13",
                    "title": "Plikter for dagleg leiar overfor styret",
                    "sections": [
                        "(1) Dagleg leiar skal minst kvar tredje månad, i møte eller skriftleg, gi styret melding om verksemda i laget, stillinga for laget og resultatutviklinga.",
                        "(2) Styret kan til kvar tid krevje at dagleg leiar gir styret ei nærare utgreiing om bestemte saker. Kvar styremedlem kan òg krevje slik utgreiing."
                    ]
                },
                {
                    "name": "§ 6-14",
                    "title": "Tilhøvet til dotterselskap",
                    "sections": [
                        "Laget skal melde frå til styret i eit dotterselskap om tilhøve som kan ha noko å seie for heile konsernet, jf. regnskapsloven § 1-3. Laget skal òg melde frå til styret i dotterselskapet om vedtak som kan ha noko å seie for dotterselskapet, før endeleg vedtak blir gjort."
                    ]
                },
                {
                    "name": "§ 6-15",
                    "title": "Godtgjersle frå andre enn laget",
                    "sections": [
                        "(1) Ein styremedlem, dagleg leiar eller ein tilsett i laget må ikkje i samband med arbeidet sitt for laget ta imot godtgjersle frå andre enn laget. Det same gjeld for godtgjersle frå laget som ein medkontrahent eller representant for medkontrahenten har stilt krav om.",
                        "(2) Godtgjersle som styremedlem eller dagleg leiar ikkje kan ta imot, kan heller ikkje deira nærståande ta imot.",
                        "(3) Godtgjersle som er avtala eller motteken i strid med forbodet i første eller andre leddet, skal laget ha. Det same gjeld avkasting av og eignedelar som er komne i staden for godtgjersla.",
                        "(4) Ein styremedlem som ikkje er med på den daglege leiinga i laget, kan likevel som ledd i si næring vere mellomperson i forhold til laget mot vanleg godtgjersle når styremedlemmen ikkje samtidig representerer laget."
                    ]
                },
                {
                    "name": "§ 6-16",
                    "title": "Kravsmål om gjeldsforhandling eller konkurs",
                    "sections": [
                        "(1) Kravsmål om gjeldsforhandling eller konkursbehandling for laget kan berre setjast fram av styret.",
                        "(2) Det er styret som representerer laget som konkursskyldnar."
                    ]
                },
                {
                    "name": "§ 6-17",
                    "title": "Saksbehandlinga i styret",
                    "sections": [
                        "(1) Styret skal behandle sakene i møte om ikkje styreleiaren meiner at saka kan leggjast fram skriftleg eller takast opp på annan fullgod måte. Årsrekneskap og årsmelding skal styret behandle i møte.",
                        "(2) Styreleiaren skal syte for at styremedlemmene lengst råd kan vere med på ei samla behandling av saker som skal behandlast utan møte. Styremedlemmene og dagleg leiar kan krevje saksbehandling i møte.",
                        "(3) Styreleiaren leier saksbehandlinga. Er korkje styreleiaren eller varaleiaren med, vel styret ein leiar for styrebehandlinga.",
                        "(4) Dagleg leiar har rett og plikt til å vere med på saksbehandlinga i styret og til å uttale seg, om ikkje anna er fastsett av styret i den enkelte saka."
                    ]
                },
                {
                    "name": "§ 6-18",
                    "title": "Krav om styrebehandling o.a.",
                    "sections": [
                        "Styreleiaren skal syte for behandling av aktuelle saker som høyrer under styret. Styremedlemmene og dagleg leiar kan krevje at styret tek opp bestemte saker."
                    ]
                },
                {
                    "name": "§ 6-19",
                    "title": "Førebuinga av saker og varsling",
                    "sections": [
                        "(1) Dagleg leiar skal førebu styresakene i samråd med styreleiaren. Alle saker skal førebuast og leggjast fram slik at styret har eit tilfredsstillande grunnlag for behandlinga.",
                        "(2) Styresakene skal varslast på tenleg måte og med nødvendig frist."
                    ]
                },
                {
                    "name": "§ 6-20",
                    "title": "Styreinstruks",
                    "sections": [
                        "(1) I lag der dei tilsette har representasjon i styret, skal styret fastsetje ein styreinstruks som gir nærare reglar om styrearbeidet og saksbehandlinga.",
                        "(2) Instruksen skal mellom anna innehalde reglar om kva saker som skal behandlast i styret, og om kva arbeidsoppgåver og plikter dagleg leiar har i forhold til styret. Instruksen skal òg innehalde reglar for innkalling og behandling i møte.",
                        "(3) Forskrifter etter aksjeloven § 6-23 tredje ledd om styreinstruks gjeld tilsvarande så langt dei passar."
                    ]
                },
                {
                    "name": "§ 6-21",
                    "title": "Når kan styret gjere vedtak",
                    "sections": [
                        "(1) Styret kan gjere vedtak når meir enn halvparten av medlemmene er til stades eller er med på saksbehandlinga, om ikkje strengare krav er fastsette i vedtektene.",
                        "(2) Styret kan likevel ikkje gjere vedtak utan at alle styremedlemmene så langt det er mogeleg har fått høve til å vere med på behandlinga av saka.",
                        "(3) Har nokon forfall, og det finst varamedlem, skal varamedlemmen kallast inn."
                    ]
                },
                {
                    "name": "§ 6-22",
                    "title": "Vanleg fleirtalskrav",
                    "sections": [
                        "(1) Eit styrevedtak krev at fleirtalet av dei styremedlemmene som er med på behandling av ei sak, har røysta for. Står røystene likt, gjeld det som møteleiaren har røysta for. Dei som har røysta for eit framlegg som inneber ei endring, må likevel alltid utgjere meir enn ein tredjedel av alle styremedlemmene.",
                        "(2) Strengare røystereglar kan fastsetjast i vedtektene."
                    ]
                },
                {
                    "name": "§ 6-23",
                    "title": "Fleirtalskrav ved val og tilsetjingar",
                    "sections": [
                        "(1) Ved val eller tilsetjing kan styret på førehand fastsetje at den som får flest røyster, skal reknast som vald.",
                        "(2) Står røystetalet likt ved val av styreleiar eller møteleiar, blir valet avgjort ved lutkast. I andre tilfelle der røystene står likt, gjeld det møteleiaren har røysta for.",
                        "(3) Strengare røystereglar kan fastsetjast i vedtektene."
                    ]
                },
                {
                    "name": "§ 6-24",
                    "title": "Inhabilitet",
                    "sections": [
                        "(1) Ein styremedlem må ikkje vere med i behandlinga eller avgjerda av spørsmål som har så mykje å seie særleg for styremedlemmen eller nærståande at medlemmen må reknast å ha ei klar personleg eller økonomisk særinteresse i saka. Det same gjeld for dagleg leiar.",
                        "(2) Ein styremedlem eller dagleg leiar må heller ikkje vere med i behandlinga av ei sak om lån eller annan kreditt til personen sjølv eller trygdgiving for personens gjeld."
                    ]
                },
                {
                    "name": "§ 6-25",
                    "title": "Misbruk av posisjon i selskapet o.a.",
                    "sections": [
                        "(1) Styret og andre som etter §§ 6-27 til 6-29 representerer laget, må ikkje gjere noko som er skikka til å gi visse andelseigarar eller andre ein urimeleg fordel til skade for andre andelseigarar eller laget.",
                        "(2) Styret eller dagleg leiar skal ikkje etterkome noko vedtak av generalforsamlinga dersom vedtaket strir mot lov eller vedtekter."
                    ]
                },
                {
                    "name": "§ 6-26",
                    "title": "Styreprotokoll",
                    "sections": [
                        "(1) Det skal førast protokoll for styresakene som minst gir opplysning om tid og stad, behandlingsmåte og styrevedtaka. Det skal gå fram at saksbehandlinga oppfyller krava i § 6-21.",
                        "(2) Er ikkje styrevedtaket samrøystes, skal det opplysast om kven som har røysta for og mot. Styremedlem eller dagleg leiar som ikkje er samd i eit vedtak, kan krevje oppfatninga si ført inn i protokollen.",
                        "(3) Protokollen skal skrivast under av styremedlemmene som har vore med på behandlinga i styret. Har styret minst fem medlemmer, og er vedtak gjort i møte, kan styret velje to til å skrive under. I så fall skal utskrift sendast til alle styremedlemmene med frist for merknader, som i tilfelle kan krevjast tekne inn i protokollen."
                    ]
                }
            ]
        },
        {
            "name": "III Tilhøvet utetter",
            "paragraphs": [
                {
                    "name": "§ 6-27",
                    "title": "Representasjon",
                    "sections": [
                        "Styret representerer laget utetter og teiknar firmaet."
                    ]
                },
                {
                    "name": "§ 6-28",
                    "title": "Fullmakt til å teikne lagets firma",
                    "sections": [
                        "(1) Styret kan gi styremedlemmer, dagleg leiar eller namngitte tilsette rett til å teikne firmaet. Slik fullmakt kan fastsetjast i vedtektene, som òg kan avgrense det myndet styret har til å gi rett til å teikne firmaet.",
                        "(2) Retten til å teikne firmaet kan når som helst kallast tilbake. Vedtektsfesta fullmakt kan kallast tilbake av styret når ein ikkje utan skade for laget kan vente på vedtak i generalforsamlinga.",
                        "(3) Føresegnene om dagleg leiar i § 6-24 gjeld tilsvarande for firmateiknar som ikkje er dagleg leiar eller medlem av styret."
                    ]
                },
                {
                    "name": "§ 6-29",
                    "title": "Representasjon ved dagleg leiar",
                    "sections": [
                        "Dagleg leiar representerer laget utetter i saker som inngår i den daglege leiinga."
                    ]
                },
                {
                    "name": "§ 6-30",
                    "title": "Overskriding av mynde",
                    "sections": [
                        "Har nokon som representerer laget utetter etter reglane i §§ 6-27 til 6-29, ved disposisjon på vegner av laget gått ut over sitt mynde, er disposisjonen ikkje bindande for laget når laget godtgjer at medkontrahenten forstod eller burde ha forstått at myndet blei overskride, og det ville stride mot heider og god tru å gjere disposisjonen gjeldande."
                    ]
                },
                {
                    "name": "§ 6-31",
                    "title": "Manglar ved val av styremedlem eller tilsetjing av dagleg leiar",
                    "sections": [
                        "Etter at val av styremedlem eller tilsetjing av dagleg leiar er registrert i Føretaksregisteret, kan manglar ved valet eller tilsetjinga ikkje gjerast gjeldande overfor ein tredjeperson, om ikkje laget godtgjer at tredjepersonen kjende til mangelen."
                    ]
                }
            ]
        },
        {
            "name": "Kapittel 7 Verksemda i laget",
            "paragraphs": [
                {
                    "name": "§ 7-1",
                    "title": "Skaffe andelseigarane bustader",
                    "sections": [
                        "(1) Bustadbyggjelaget kan skaffe bustader til andelseigarane gjennom",
                        "1.avtalar med andelseigarane om oppføring eller avhending av bustader som er knytte til eller skal knytast til andel i burettslag,",
                        "2.avtalar med andelseigarane om oppføring eller avhending av andre bustader,",
                        "3.avtalar med andelseigarane om utleige av bustad,",
                        "4.andre avtalar med andelseigarane om rett til bustad,",
                        "5.vedtekter eller avtalar om forkjøpsrett eller annan løysingsrett til bustad for andelseigarane i bustadbyggjelaget.",
                        "(2) Ei fullmakt for laget til å ta avgjerder på vegner av ein andelseigar i ein avtale mellom andelseigaren og ein entreprenør eller seljar om oppføring av eller rett til bustad, kan kallast tilbake utan varsel."
                    ]
                },
                {
                    "name": "§ 7-2",
                    "title": "Bustadforvaltning",
                    "sections": [
                        "Bustadbyggjelaget kan forvalte bustader for andelseigarane gjennom",
                        "1.avtalar med burettslag, seksjonssameige eller andelseigarar om forretningsførsel eller andre forvaltningsoppgåver,",
                        "2.avtalar med andre om forvaltningsoppgåver,",
                        "3.forvaltning av utleigebustader."
                    ]
                },
                {
                    "name": "§ 7-3",
                    "title": "Dotterselskap o.a.",
                    "sections": [
                        "Det som er sagt om bustadbyggjelaget i kapittelet her, gjeld tilsvarande for samanslutning som bustadbyggjelaget har eigarpart i."
                    ]
                },
                {
                    "name": "§ 7-4",
                    "title": "Anna verksemd",
                    "sections": [
                        "Føresegnene i kapittelet her er ikkje til hinder for at bustadbyggjelaget driv anna verksemd til beste for andelseigarane."
                    ]
                }
            ]
        },
        {
            "name": "Kapittel 8 Revisjon",
            "paragraphs": [
                {
                    "name": "§ 8-1",
                    "title": "Revisor",
                    "sections": [
                        "Eit bustadbyggjelag skal ha ein eller fleire statsautoriserte eller registrerte revisorar."
                    ]
                },
                {
                    "name": "§ 8-2",
                    "title": "Val av revisor",
                    "sections": [
                        "(1) Generalforsamlinga skal velje ein eller fleire revisorar, og kan velje ein eller fleire vararevisorar.",
                        "(2) Generalforsamlinga skal godkjenne godtgjersla til revisor."
                    ]
                },
                {
                    "name": "§ 8-3",
                    "title": "Bortfall av oppdraget",
                    "sections": [
                        "(1) Revisor gjer teneste fram til annan revisor er vald.",
                        "(2) Fell oppdraget for revisor bort før tenestetida er ute, skal styret utan opphald syte for val av ny revisor. Det same gjeld dersom revisor ikkje lenger fyller vilkåra for å kunne veljast til revisor i laget."
                    ]
                },
                {
                    "name": "§ 8-4",
                    "title": "Nyval av revisor",
                    "sections": [
                        "(1) Generalforsamlinga kan berre velje ny revisor når det er sagt i innkallinga at det vil bli gjort framlegg om nyval. Revisor har rett til å gjere greie for sitt syn på framlegget for generalforsamlinga.",
                        "(2) Har generalforsamlinga forkasta framlegg om nyval av revisor, kan ein tiandedel av alle andelseigarar eller ein tiandedel av delegerte som var valde til generalforsamlinga, innan ein månad etter generalforsamlinga krevje at tingretten ved orskurd oppnemner ein revisor i tillegg til andre revisorar i laget. Kravet skal takast til følgje dersom det har rimeleg grunn.",
                        "(3) Retten fastset tenestetid og godtgjersle for revisor som retten har oppnemnt. Vil revisor slutte før tenestetida er ute, skal det bli gitt rimeleg førehandsvarsel til retten."
                    ]
                },
                {
                    "name": "§ 8-5",
                    "title": "Revisjonsmelding",
                    "sections": [
                        "Revisor skal gi revisjonsmelding til generalforsamlinga for kvart rekneskapsår. Revisjonsmeldinga skal vere styret i hende seinast to veker før den ordinære generalforsamlinga."
                    ]
                },
                {
                    "name": "§ 8-6",
                    "title": "Revisor er med i generalforsamlinga",
                    "sections": [
                        "Revisor skal møte i generalforsamlinga når det skal behandlast saker som gjer dette nødvendig. Ut over dette har revisor rett til å møte i generalforsamlinga."
                    ]
                }
            ]
        },
        {
            "name": "Kapittel 9 Samanslåing av bustadbyggjelag",
            "paragraphs": [
                {
                    "name": "§ 9-1",
                    "title": "Samanslåing av bustadbyggjelag",
                    "sections": [
                        "(1) Eit bustadbyggjelag kan overdra eignedelar og skyldnader under eitt til eit anna bustadbyggjelag mot at andelseigarane blir andelseigarar i det overtakande laget.",
                        "(2) Vedtektsføresegn i burettslag om at andelseigarane skal vere andelseigarar i eit overdragande bustadbyggjelag, skal etter samanslåinga gjelde det overtakande laget."
                    ]
                },
                {
                    "name": "§ 9-2",
                    "title": "Godkjenning av planen om samanslåing",
                    "sections": [
                        "(1) Styra i laga skal utarbeide ein felles plan for samanslåinga. Planen skal utarbeidast etter reglane i § 9-4 og underteiknast av styra.",
                        "(2) Planen om samanslåing skal godkjennast av generalforsamlingane med slikt fleirtal som trengst for vedtektsendring."
                    ]
                },
                {
                    "name": "§ 9-3",
                    "title": "Andelar i det overtakande laget",
                    "sections": [
                        "Andelseigarane i det overdragande laget skal førast inn i andelseigarboka i det overtakande laget når samanslåinga er vedteken i dei laga som skal slåast saman. Andelseigarar frå det overdragande laget har ikkje rettar eller plikter i det overtakande laget før samanslåinga er registrert som etter § 9-11 første ledd."
                    ]
                },
                {
                    "name": "§ 9-4",
                    "title": "Innhaldet i planen for samanslåinga",
                    "sections": [
                        "(1) Planen for samanslåing skal minst innehalde",
                        "1.firma for laga, forretningskommunar, adresser og organisasjonsnummer,",
                        "2.frå kva tid transaksjonar i det overdragande laget i forhold til rekneskapen skal sjåast som gjorde for rekning av det overtakande laget,",
                        "3.kva rettar andelseigarane skal ha i det overtakande laget,",
                        "4.utkast til opningsbalanse for det overtakande laget. Opningsbalansen skal setjast opp i samsvar med gjeldande rekneskapsreglar. Registrert eller statsautorisert revisor skal gi ei fråsegn om at balansen er sett opp i samsvar med desse reglane.",
                        "(2) Planen skal òg innehalde framlegg til vedtektsendring i det overtakande laget. Nye reglar om rettar og plikter i laget skal vere oppgitt særskilt.",
                        "(3) I planen skal det fastsetjast at det overtakande laget skal overta forvaltninga av det overdragande laget så snart planen er godkjend av alle laga som er med i samanslåinga.",
                        "(4) Dersom to eller fleire lag blir samanslegne ved at det blir stifta eit nytt lag, skal planen innehalde framlegg til stiftingsdokument for det overtakande laget. Reglane i kapittel 2 gjeld tilsvarande så langt dei passar."
                    ]
                },
                {
                    "name": "§ 9-5",
                    "title": "Vedlegg til planen",
                    "sections": [
                        "Som vedlegg til planen skal følgje",
                        "1.vedtektene i det overtakande laget,",
                        "2.siste årsrekneskap, årsmelding og revisjonsmelding for kvart av laga."
                    ]
                },
                {
                    "name": "§ 9-6",
                    "title": "Rapport om samanslåinga",
                    "sections": [
                        "Når planen om samanslåing er ferdig, skal styret i kvart lag utarbeide ein skriftleg rapport om samanslåinga, og kva den vil ha å seie for laget. Rapporten skal gjere greie for grunngivinga for framlegget om samanslåing, og for kva samanslåinga vil få å seie for dei tilsette i laget."
                    ]
                },
                {
                    "name": "§ 9-7",
                    "title": "Melding til andelseigarane",
                    "sections": [
                        "Planen for samanslåinga og andre saksdokument skal takast med i innkallinga til generalforsamlinga."
                    ]
                },
                {
                    "name": "§ 9-8",
                    "title": "Melding av vedtak om samanslåing til Føretaksregisteret",
                    "sections": [
                        "Seinast ein månad etter at samanslåinga er godkjend i laga, skal vedtaket saman med planen og vedlegga etter §§ 9-4 og 9-5 meldast til Føretaksregisteret av styret i kvart lag. Blir fristen overseten, fell vedtaket bort."
                    ]
                },
                {
                    "name": "§ 9-9",
                    "title": "Kreditorvarsel",
                    "sections": [
                        "(1) Føretaksregisteret skal kunngjere vedtaka om samanslåing og varsle kreditorane i laga om at eventuelle motsegner mot samanslåinga må meldast til laget innan to månader frå siste kunngjering.",
                        "(2) Kunngjeringa skal setjast inn to gonger med minst ei vekes mellomrom i Norsk lysingsblad og i ei avis som er vanleg lesen på forretningsstaden for laget. Kunngjeringa i avisa kan takast inn i kortform med tilvising til kunngjeringa i Norsk lysingsblad."
                    ]
                },
                {
                    "name": "§ 9-10",
                    "title": "Motsegn frå kreditor",
                    "sections": [
                        "(1) Dersom ein kreditor med uomtvista og forfalle krav kjem med motsegn før fristen etter § 9-9, kan samanslåinga ikkje gjennomførast før kravet er betalt.",
                        "(2) Ein kreditor med omtvista krav eller krav som ikkje er forfalle, kan krevje fullgod trygd for kravet dersom det ikkje er sikra slik frå før. Tingretten avgjer tvist om kravet er til, og om trygda er fullgod.",
                        "(3) Tingretten kan forkaste krav om trygd etter andre leddet når det er klart at kravet ikkje er til, eller at utsiktene til dekning ikkje blir dårlegare på grunn av samanslåinga.",
                        "(4) Kravsmål om avgjerd i tingretten må vere sett fram innan to veker etter at kreditor kravde betaling eller trygdgiving."
                    ]
                },
                {
                    "name": "§ 9-11",
                    "title": "Gjennomføring av samanslåinga",
                    "sections": [
                        "(1) Når fristen for motsegn etter § 9-10 er ute, og tilhøvet til kreditorar som har kome med motsegn, er avklart, skal det overtakande laget gi melding til Føretaksregisteret om at samanslåinga skal gjennomførast. Når samanslåinga er registrert, er samanslåinga gjennomført og det overdragande laget er oppløyst.",
                        "(2) Sjølv om tilhøvet til kreditorar som har reist motsegn, ikkje er avklart, kan tingretten etter kravsmål frå det laget krava gjeld, vedta at samanslåinga kan gjennomførast og meldast til Føretaksregisteret."
                    ]
                },
                {
                    "name": "§ 9-12",
                    "title": "Forvaltninga av det overdragande laget",
                    "sections": [
                        "(1) Når samanslåinga er registrert i Føretaksregisteret, kan det overtakande laget etter allmenne reglar overføre formelle posisjonar som eigar eller rettshavar til eignedelar som har høyrt til det overdragande laget.",
                        "(2) Dersom det går fram av planen for samanslåing at det overtakande laget skal overta forvaltninga av eit overdragande lag så snart planen er godkjend av laga, skal det overtakande laget syte for at eignedelane og sakene i det overdragande laget blir haldne for seg til samanslåinga er gjennomført.",
                        "(3) Det overtakande laget skal ta vare på rekneskapsmateriale frå det overdragande laget i samsvar med regnskapsloven § 2-7 i minst 10 år etter den endelege oppløysinga. Det same gjeld bøkene til laget. Registrerte rekneskapsopplysningar skal kunne bli gjengitt i samsvar med regnskapsloven § 2-2 i minst ti år etter den endelege oppløysinga."
                    ]
                },
                {
                    "name": "§ 9-13",
                    "title": "Ugyldig samanslåing",
                    "sections": [
                        "(1) Søksmål med påstand om at vedtak i laget om samanslåing skal kjennast ugyldig, må reisast før samanslåinga er registrert i Føretaksregisteret etter § 9-11. Søksmål som blir reist etter at fristen er gått ut, skal avvisast.",
                        "(2) Blir det reist søksmål om at samanslåinga er ugyldig, skal tingretten gi laget ein frist på tre månader for å rette det tilhøvet søksmålet byggjer på.",
                        "(3) Dom som kjenner vedtak om samanslåing ugyldig, har verknad for alle i laget.",
                        "(4) Er vedtaket om samanslåinga meldt til Føretaksregisteret etter § 9-11, skal retten utan opphald melde dommen til Føretaksregisteret, som skal kunngjere dommen på lagets kostnad i Norsk lysingsblad og i ei avis som er vanleg lesen på forretningsstaden for laget. Kunngjeringa i avisa kan takast inn i kortform med tilvising til kunngjeringa i Norsk lysingsblad.",
                        "(5) Når vedtaket til generalforsamlinga blir kjent ugyldig, heftar laget solidarisk med dei andre laga som er med i samanslåinga, for skyldnader frå tida etter at samanslåinga skulle ha hatt verknad, og fram til kunngjeringa av dommen etter fjerde ledd."
                    ]
                }
            ]
        },
        {
            "name": "Kapittel 10 Oppløysing og avvikling",
            "paragraphs": [
                {
                    "name": "§ 10-1",
                    "title": "Vedtak om oppløysing",
                    "sections": [
                        "(1) Oppløysing av laget krev vedtak på to generalforsamlingar etter kvarandre, med minst fire vekers mellomrom. På kvar generalforsamling må minst to tredjedelar av røystene som er gitt, vere for vedtaket. Den eine generalforsamlinga skal vere den ordinære generalforsamlinga.",
                        "(2) Generalforsamlinga kan ikkje vedta oppløysing etter at laget er vedteke oppløyst ved orskurd etter kapittelet her."
                    ]
                },
                {
                    "name": "§ 10-2",
                    "title": "Avviklingsstyre og andre organ i laget",
                    "sections": [
                        "(1) Når vedtak om oppløysing er endeleg, skal generalforsamlinga velje eit avviklingsstyre som kjem i staden for styret og dagleg leiar. Valet gjeld på ubestemt tid med ein oppseiingsfrist for medlemmene på tre månader.",
                        "(2) Reglane om styret i kapittel 6, medrekna reglane om rett for tilsette til å velje styremedlemmer, gjeld tilsvarande for avviklingsstyret.",
                        "(3) Reglane om generalforsamlinga og eventuelt representantskap gjeld så langt dei passar under avviklinga."
                    ]
                },
                {
                    "name": "§ 10-3",
                    "title": "Melding til Føretaksregisteret",
                    "sections": [
                        "Vedtak om å oppløyse laget skal meldast til Føretaksregisteret straks vedtaket er endeleg og avviklingsstyre er valt. Meldinga skal innehalde opplysningar om medlemmene av avviklingsstyret."
                    ]
                },
                {
                    "name": "§ 10-4",
                    "title": "Kreditorvarsel",
                    "sections": [
                        "(1) Ved registrering av meldinga om oppløysing skal Føretaksregisteret kunngjere vedtaket om å oppløyse laget. I kunngjeringa skal kreditorane til laget varslast om at dei må melde sine krav til avviklingsstyret innan to månader frå siste kunngjering, og om at krav som blir melde etter at overskot er utdelt, ikkje vil bli dekte, om dei ikkje alt er kjende for avviklingsstyret. Namn og adresse til leiaren av avviklingsstyret skal gå fram av kunngjeringa.",
                        "(2) Kunngjeringa skal setjast inn to gonger med minst ei vekes mellomrom i Norsk lysingsblad og i ei avis som er vanleg lesen på forretningsstaden for laget. Kunngjeringa i avisa kan takast inn i kortform med tilvising til kunngjeringa i Norsk lysingsblad.",
                        "(3) Alle kreditorar med kjend adresse skal så vidt mogleg varslast særleg av laget."
                    ]
                },
                {
                    "name": "§ 10-5",
                    "title": "Stillinga for laget under avviklinga",
                    "sections": [
                        "(1) Når vedtak om oppløysing er endeleg, skal laget på brev, kunngjeringar og andre dokument leggje orda «under avvikling» til firmaet.",
                        "(2) Verksemda til laget kan halde fram så langt det er ønskjeleg for ei tenleg gjennomføring av avviklinga.",
                        "(3) Under avviklinga skal årsrekneskap avleggjast, reviderast og sendast til Rekneskapsregisteret etter same reglar som elles."
                    ]
                },
                {
                    "name": "§ 10-6",
                    "title": "Avviklingsbalanse o.a.",
                    "sections": [
                        "(1) Avviklingsstyret skal lage ei oppteikning over dei eignedelar, rettar og skyldnader laget har, og gjere opp ein balanse med sikte på avviklinga.",
                        "(2) Oppteikninga og balansen skal i revidert stand leggjast ut på lagskontoret til ettersyn for andelseigarane. Kopi av balansen med fråsegna frå revisor skal sendast til alle andelseigarar med kjend adresse."
                    ]
                },
                {
                    "name": "§ 10-7",
                    "title": "Dekning av skyldnadene",
                    "sections": [
                        "(1) Avviklingsstyret skal syte for at dei skyldnadene laget har, blir dekte i den grad kreditor ikkje har fråfalle kravet sitt eller samtykkjer i å ta ein annan som debitor i staden.",
                        "(2) Kan ein kreditor ikkje finnast, eller nektar ein kreditor å ta imot sitt tilgodehavande, skal summen deponerast i Noregs Bank etter reglane i lov 17. februar 1939 nr. 2 om deponering i gjeldshøve."
                    ]
                },
                {
                    "name": "§ 10-8",
                    "title": "Omgjering av eignedelar til pengar",
                    "sections": [
                        "Eignedelane til laget skal gjerast om i pengar."
                    ]
                },
                {
                    "name": "§ 10-9",
                    "title": "Utdeling av overskot",
                    "sections": [
                        "(1) Utdeling av overskot kan ikkje skje før lagsskyldnadene er dekte, og det er gått minst to månader sidan siste kunngjering av kreditorvarselet etter § 10-4.",
                        "(2) Utdeling kan likevel skje når det berre står igjen uvisse eller omtvista skyldnader, og det blir sett av ein tilstrekkeleg sum til å dekkje dei og eventuelle sakskostnader med desse. Om ikkje anna er avtala, skal summen setjast inn på felleskonto for laget og den kreditoren det gjeld, slik at uttak ikkje kan skje utan skriftleg samtykke frå begge partar eller endeleg dom.",
                        "(3) Andelseigarar som har betalt inn innskotskapital etter § 3-1 fjerde ledd, har rett til å få tilbake slik kapital dersom det er overskot i laget etter at skyldnadene er dekte. Overskot ut over dette skal nyttast til allmennyttige føremål til beste for bustadbygginga der laget har hatt si hovudsaklege verksemd."
                    ]
                },
                {
                    "name": "§ 10-10",
                    "title": "Endeleg oppløysing",
                    "sections": [
                        "(1) Etter avslutta utdeling skal avviklingsstyret leggje fram revidert oppgjer for generalforsamlinga. Når oppgjeret er godkjent, skal det meldast til Føretaksregisteret at laget er endeleg oppløyst.",
                        "(2) Føresegnene i §§ 11-3 til 11-5 om skadebotansvar gjeld etter endeleg oppløysing òg.",
                        "(3) Avviklingsstyret skal syte for at rekneskapsmateriale blir teke vare på i samsvar med regnskapsloven § 2-7 i minst ti år etter den endelege oppløysinga. Det same gjeld bøkene til laget. Registrerte rekneskapsopplysningar skal kunne bli gjengitt i samsvar med regnskapsloven § 2-2 i minst ti år etter den endelege oppløysinga."
                    ]
                },
                {
                    "name": "§ 10-11",
                    "title": "Etterutlodding",
                    "sections": [
                        "Det som måtte tilfalle laget av summar som er sette av etter § 10-9 andre ledd, skal behandlast som fastsett i § 10-9 tredje ledd."
                    ]
                },
                {
                    "name": "§ 10-12",
                    "title": "Omgjering av vedtak om oppløysing",
                    "sections": [
                        "(1) Vedtak om å oppløyse laget kan gjerast om av generalforsamlinga dersom minst halvparten av andelseigarane i laget røystar for det.",
                        "(2) Omgjering kan ikkje vedtakast dersom laget har delt ut overskot etter § 10-9.",
                        "(3) Omgjeringa av vedtak om oppløysing og medlemmene av det nye styret skal straks meldast til Føretaksregisteret."
                    ]
                },
                {
                    "name": "§ 10-13",
                    "title": "Tingretten overtek ansvaret for avviklinga",
                    "sections": [
                        "(1) Tingretten kan ved orskurd vedta å overta ansvaret for avviklinga av laget når særlege grunner talar for det, dersom",
                        "1.laget ikkje er meldt endeleg oppløyst til Føretaksregisteret seinast eitt år etter registreringa av melding etter § 10-3, eller",
                        "2.minst ein femtedel av andelseigarane krev det.",
                        "(2) Styret eller i tilfelle avviklingsstyret skal få høve til å uttale seg før avgjerda blir teken. Føretaksregisteret skal gi retten melding om at fristen etter første ledd nr. 1 er ute.",
                        "(3) Har retten overteke avviklinga, skal avviklinga vidare skje etter reglane i § 10-17. Orskurden har verknad som ein orskurd om konkursopning etter konkursloven kapittel VIII."
                    ]
                },
                {
                    "name": "§ 10-14",
                    "title": "Oppløysing etter orskurd frå tingretten",
                    "sections": [
                        "Dersom ikkje generalforsamlinga vedtek oppløysing, skal tingretten ved orskurd vedta laget oppløyst i desse tilfella",
                        "1.når laget ikkje har meldt til Føretaksregisteret eit styre som fyller dei vilkåra som følgjer av føresegner gitt i eller i medhald av lov,",
                        "2.når laget ikkje har meldt til Føretaksregisteret ein dagleg leiar som fyller dei vilkåra som er fastsette i lov,",
                        "3.når laget ikkje har meldt til Føretaksregisteret ein revisor som fyller dei vilkåra som er fastsette i lov,",
                        "4.når årsrekneskap, årsmelding og revisjonsmelding som laget skal sende til Rekneskapsregisteret etter regnskapsloven § 8-2, ikkje er innsende innan seks månader etter fristen for slik innsending, eller når Rekneskapsregisteret når fristen er ute, ikkje kan godkjenne det innsende materialet som årsrekneskap, årsmelding og revisjonsmelding."
                    ]
                },
                {
                    "name": "§ 10-15",
                    "title": "Behandling av saker om oppløysing etter § 10-14",
                    "sections": [
                        "(1) Når vilkåra i § 10-14 første ledd nr. 1 til 3 er oppfylte, skal Føretaksregisteret gi laget varsel om det. I tilfelle som nemnde i § 10-14 første ledd nr. 4 skal varselet bli gitt av Rekneskapsregisteret. Laget skal få ein frist på ein månad til å rette tilhøvet og melding om følgjene av at fristen ikkje blir halden.",
                        "(2) Har laget ikkje retta tilhøvet når fristen går ut, skal Føretaksregisteret eller Rekneskapsregisteret ta opp igjen varselet ved kunngjering i Norsk lysingsblad og i kortform i ei avis som er vanleg lesen på forretningsstaden for laget. I kunngjeringa skal det opplysast at vilkåra for oppløysing av laget er oppfylte, og at laget har ein frist på to veker frå kunngjeringa i Norsk lysingsblad til å rette tilhøvet. Følgjene av at fristen ikkje blir halden, skal også opplysast.",
                        "(3) Dersom det er tenleg, kan tingretten gi varsel etter føresegna her."
                    ]
                },
                {
                    "name": "§ 10-16",
                    "title": "Orskurden frå tingretten",
                    "sections": [
                        "(1) Har laget ikkje halde fristen etter § 10-15 andre ledd, skal Føretaksregisteret eller Rekneskapsregisteret varsle tingretten om dette.",
                        "(2) Retten skal utan vidare varsel ved orskurd vedta laget oppløyst etter § 10-14, om ikkje vedtak om oppløysing alt er gjort av generalforsamlinga. Orskurden har verknad som orskurd om konkursopning etter konkursloven kapittel VIII."
                    ]
                },
                {
                    "name": "§ 10-17",
                    "title": "Avvikling av laget",
                    "sections": [
                        "(1) Når tingretten har vedteke laget oppløyst, skal laget avviklast etter føresegnene i konkursloven og dekningsloven.",
                        "(2) Buet kan berre leverast tilbake til laget etter konkursloven § 136 dersom oppløysingsgrunnen ikkje lenger er til stades."
                    ]
                }
            ]
        },
        {
            "name": "Kapittel 11 Skadebot o.a.",
            "paragraphs": [
                {
                    "name": "§ 11-1",
                    "title": "Skadebotansvar",
                    "sections": [
                        "Den som i eigenskap av styremedlem, dagleg leiar, granskar eller andelseigar valdar tap forsettleg eller aktlaust for laget, andelseigarar eller andre under utføringa av oppgåva si, har plikt til å bøte tapet. Det same gjeld for medlem av representantskap eller andre organ som er skipa etter vedtektene."
                    ]
                },
                {
                    "name": "§ 11-2",
                    "title": "Lemping",
                    "sections": [
                        "Skadebotansvar etter § 11-1 kan lempast etter skadeserstatningsloven § 5-2."
                    ]
                },
                {
                    "name": "§ 11-3",
                    "title": "Vedtak om å fremje krav",
                    "sections": [
                        "(1) Generalforsamlinga avgjer om laget skal fremje skadebotkrav etter § 11-1. Er det opna gjeldsforhandling eller konkurs, gjeld føresegnene i konkursloven.",
                        "(2) Første ledd gjeld tilsvarande for inngåing av førehandsavtale mellom laget og nokon som er nemnd i § 11-1, som regulerer eller avgrensar skadebotansvaret deira."
                    ]
                },
                {
                    "name": "§ 11-4",
                    "title": "Krav på vegner av laget",
                    "sections": [
                        "(1) Har generalforsamlinga gitt ansvarsfritak eller forkasta framlegg om å krevje skadebot etter § 11-1, kan ein tiandedel, men minst fem, av andelseigarane som har teikna andelar før siste årsskifte, gjere skadebotansvar gjeldande på vegner av og i namnet til laget. Er søksmål om skadebot reist, kan det halde fram sjølv om nokre andelseigarar trekkjer seg frå søksmålet eller melder seg ut av laget, eller andelen går over til andre.",
                        "(2) Søksmålet om skadebot må reisast ved felles fullmektig innan tre månader etter at vedtaket blei gjort av generalforsamlinga. Er det kravt gransking etter §§ 5-24 til 5-26, blir fristen rekna frå den dagen kravet er endeleg avslege eller i tilfelle granskinga er avslutta.",
                        "(3) Kostnadene med søksmålet om skadebot er laget uvedkomande. Kostnadene kan likevel krevjast dekte av laget med opp til den summen som er komen laget til gode ved søksmålet.",
                        "(4) Paragrafen her gjeld ikkje når vedtaket som nemnt i første ledd er gjort med fleirtal som for vedtektsendring. Det same gjeld ved inngått forlik."
                    ]
                },
                {
                    "name": "§ 11-5",
                    "title": "Ansvarsfritak",
                    "sections": [
                        "Har generalforsamlinga gjort vedtak om ansvarsfritak eller om at ansvar ikkje skal gjerast gjeldande, kan laget likevel fremje krav grunna på omstende som generalforsamlinga på vesentlege punkt ikkje fekk rette og fullstendige opplysningar om da vedtaket blei gjort."
                    ]
                },
                {
                    "name": "§ 11-6",
                    "title": "Konkurrerande krav",
                    "sections": [
                        "Andelseigarar, kreditorar eller andre som har lidt tap fordi laget er påført tap, er bundne av skadeoppgjer med laget, og deira krav står tilbake for lagets krav."
                    ]
                },
                {
                    "name": "§ 11-7",
                    "title": "Andre krav på vegner av laget",
                    "sections": [
                        "(1) Føresegnene i §§ 11-3, 11-4 og 11-5 gjeld tilsvarande for myndet til å krevje offentleg påtale og reise privat straffesak.",
                        "(2) Føresegnene i §§ 11-4 og 11-5 gjeld tilsvarande for lagets krav på tilbakeføring etter § 3-5 femte ledd og lagets krav på godtgjersle etter § 6-15 tredje ledd."
                    ]
                }
            ]
        },
        {
            "name": "Kapittel 12 Ymse føresegner",
            "paragraphs": [
                {
                    "name": "§ 12-1",
                    "title": "Teieplikt",
                    "sections": [
                        "(1) Tillitsvalde, dagleg leiar og tilsette i eit bustadbyggjelag skal hindre at uvedkomande får tilgang til det dei har fått kjennskap til i verksemda i laget om personlege tilhøve. Teieplikta gjeld ikkje når inga rettkomen interesse tilseier at opplysningane skal haldast hemmelege.",
                        "(2) Forsettleg brot på teieplikta kan straffast med bøter."
                    ]
                },
                {
                    "name": "§ 12-2",
                    "title": "Saksbehandlinga i tingretten o.a.",
                    "sections": [
                        "(1) Når tingretten behandlar saker etter lova her, gjeld reglane i skifteloven §§ 22-25 når ikkje anna går fram av lova her.",
                        "(2) Orskurdar og andre avgjerder som tingretten tek etter lova her, kan påkjærast etter reglane i tvistemålsloven kapittel 26.",
                        "(3) Eit kjæremål kan ikkje grunnast på at orskurden eller avgjerda er utenleg eller uheldig. Dette gjeld ikkje orskurd etter §§ 5-24 til 5-26."
                    ]
                },
                {
                    "name": "§ 12-3",
                    "title": "Fristrekning",
                    "sections": [
                        "(1) For fristar som skal reknast i dagar, skal ein ikkje telje med den dagen da fristen tek til å gå, men ein skal rekne med møtedagen eller den dagen da handlinga fristen gjeld, tidlegast kan utførast eller seinast må vere utført.",
                        "(2) Fristar som skal reknast i veker, månader eller år, endar på den dagen i den siste veka eller den siste månaden som etter namnet eller talet svarar til den dagen fristen tek til å gå. Har ikkje månaden dette talet, endar fristen på den siste dagen i månaden.",
                        "(3) Endar ein handlingsfrist på ein laurdag, helgedag eller dag som etter lovgivinga er likestilt med helgedag, blir fristen forlenga til den nærast følgjande yrkedagen."
                    ]
                },
                {
                    "name": "§ 12-4",
                    "title": "Rettssak mellom laget og styret",
                    "sections": [
                        "I saker mellom laget og styret eller enkelte styremedlemmer skal generalforsamlinga velje ein eller fleire personar til å representere laget i saka. Blir ikkje det gjort, kan tilseiing skje til kven som helst av andelseigarane."
                    ]
                }
            ]
        },
        {
            "name": "Kapittel 13 Ikraftsetjing. Overgangsreglar",
            "paragraphs": []
        },
        {
            "name": "I Ikraftsetjing",
            "paragraphs": [
                {
                    "name": "§ 13-1",
                    "title": "Ikraftsetjing",
                    "sections": [
                        "(1) Lova gjeld frå den tid Kongen fastset.",
                        "(2) Frå same tid blir lov 4. februar 1960 nr. 1 om boligbyggelag oppheva."
                    ]
                }
            ]
        },
        {
            "name": "II Overgangsreglar",
            "paragraphs": [
                {
                    "name": "§ 13-2",
                    "title": "Overgangsreglar",
                    "sections": [
                        "(1) Bustadbyggjelag som er stifta før lova her blei sett i kraft, kan registrerast i Føretaksregisteret sjølv om stiftinga ikkje er gjennomført etter §§ 2-1 til 2-7. Registrering må i tilfelle skje seinast seks månader etter konstituerande generalforsamling.",
                        "(2) Føresegna i § 2-2 andre ledd gjeld ikkje for lag som lovleg hadde eit anna namn da lova blei sett i kraft.",
                        "(3) Føresegna i § 3-1 første ledd om minste andelskapital gjeld ikkje for lag som er stifta før lova her blei sett i kraft.",
                        "(4) Føresegna i § 3-1 tredje ledd om pålydande på andelane gjeld ikkje for andelar som er teikna i samsvar med gjeldande vedtekter, jf. sjuande ledd i paragrafen her.",
                        "(5) Andelar kan overførast etter reglane i tidlegare gjeldande lov i eitt år etter at lova her blei sett i kraft, om ikkje anna blir fastsett i vedtektene.",
                        "(6) Reglane om representantskap i kapittel 7 i lov 4. februar 1960 nr. 1 om boligbyggelag skal gjelde i eitt år etter at lova her blei sett i kraft, om ikkje anna blir fastsett i vedtektene.",
                        "(7) Vedtekter og avtalar som er i strid med lova her, fell bort seinast eitt år etter at lova blei sett i kraft."
                    ]
                }
            ]
        },
        {
            "name": "III Endringar i burettslagslova som følgje av endringar i anna lov",
            "paragraphs": [
                {
                    "name": "§ 13-3",
                    "title": null,
                    "sections": [
                        "Frå tidspunktet lov .... om endringer i lov om enerett til firma og andre forretningskjennetegn mv. trer i kraft, skal følgjande reglar i bustadbyggjelagslova lyde:",
                        "§ 2-2 første ledd nr. 1 skal lyde:",
                        "1. føretaksnamn for laget",
                        "§ 2-2 andre ledd skal lyde:",
                        "(2) Namnet på bustadbyggjelaget (føretaksnamnet) skal innehalde ordet bustadbyggjelag eller avkortinga BBL.",
                        "§ 2-3 skal lyde:",
                        "Stiftingsdokumentet skal elles opplyse om namn eller føretaksnamn, adresse og fødsels- eller organisasjonsnummer for stiftarane, tida for innbetaling av andelane og eventuell innskotskapital etter § 3-1 fjerde ledd om kven som skal vere første styre og første revisor i laget.",
                        "§ 4-2 andre ledd skal lyde:",
                        "(2) I andelseigarboka skal andelseigarane førast inn med opplysningar om namn eller føretaksnamn, fødselsdato eller organisasjonsnummer og adresse.",
                        "§ 6-27 skal lyde:",
                        "Styret representerer firmaet utetter og teiknar føretaksnamnet.",
                        "§ 6-28 skal lyde:"
                    ]
                },
                {
                    "name": "§ 6-28",
                    "title": "Fullmakt til å teikne lagets føretaksnamn",
                    "sections": [
                        "(1) Styret kan gi styremedlemmer, dagleg leiar eller namngitte tilsette rett til å teikne føretaksnamnet. Slik fullmakt kan fastsetjast i vedtektene, som òg kan avgrense det myndet styret har til å gi rett til å teikne føretaksnamnet.",
                        "(2) Retten til å teikne føretaksnamnet kan når som helst kallast tilbake. Vedtektsfesta fullmakt kan kallast tilbake av styret når ein ikkje utan skade for laget kan vente på vedtak i generalforsamlinga.",
                        "(3) Føresegnen om dagleg leiar i § 6-24 gjeld tilsvarande for føretaksteiknar som ikkje er dagleg leiar eller medlem av styret.",
                        "§ 9-4 første ledd nr. 1 skal lyde:",
                        "1.føretaksnamn for laga, forretningskommunar, adresser og organisasjonsnummer,",
                        "§ 10-5 første ledd skal lyde:",
                        "(1) Når vedtak om oppløysing er endeleg, skal laget på brev, kunngjeringar og andre dokument leggje orda «under avvikling» til føretaksnamnet."
                    ]
                }
            ]
        }
    ]
}
{
    "lawId": "LOV-2003-03-14-15",
    "lawName": "Lov om beskyttelse av design (designloven)",
    "shortName": "Designloven",
    "authorityDescription": null,
    "chapters": [
        {
            "name": "Kapittel 1 Alminnelige bestemmelser",
            "paragraphs": [
                {
                    "name": "§ 1",
                    "title": "Enerett til design",
                    "sections": [
                        "Den som har frembrakt en design (designeren), eller den som designerens rett har gått over til, kan ved registrering oppnå enerett til å utnytte designen etter bestemmelsene i denne loven (designrett).",
                        "Registrering av en design utelukker ikke beskyttelse etter annen lovgivning hvis vilkårene for beskyttelse etter annen lovgivning er oppfylt, herunder beskyttelse etter lov 3. mars 1961 nr. 4 om varemerker, lov 3. mars 1961 nr. 5 om fellesmerker, lov 12. mai 1961 nr. 2 om opphavsrett til åndsverk mv. og lov 15. desember 1967 nr. 9 om patenter."
                    ]
                },
                {
                    "name": "§ 2",
                    "title": "Definisjoner",
                    "sections": [
                        "I loven her forstås med",
                        "1.design: utseendet til et produkt eller en del av et produkt som særlig følger av de karakteriserende trekkene ved linjene, konturene, fargene, formen, strukturen eller materialet til produktet eller produktets ornamentering.",
                        "2.produkt: en industrielt eller håndverksmessig fremstilt gjenstand, herunder deler som er bestemt til å inngå i et sammensatt produkt, emballasje, utstyr, grafiske symboler og typografiske skrifttyper, men ikke edb-programmer.",
                        "3.sammensatt produkt: et produkt som består av flere bestanddeler som kan skiftes ut, slik at produktet kan tas fra hverandre og settes sammen igjen."
                    ]
                },
                {
                    "name": "§ 3",
                    "title": "Nyhet og individuell karakter",
                    "sections": [
                        "Designrett kan bare oppnås hvis designen er ny og har individuell karakter.",
                        "En design anses som ny hvis ingen identisk design har blitt allment tilgjengelig før den dagen da søknaden ble innlevert (søknadsdagen) eller før prioritetsdagen, hvis det er påberopt prioritet etter § 16. En design skal anses som identisk med en annen design hvis de karakteriserende trekkene bare skiller seg fra hverandre på uvesentlige punkter.",
                        "En design anses å ha individuell karakter hvis helhetsinntrykket designen gir den informerte brukeren, skiller seg fra helhetsinntrykket en slik bruker får av annen design som har blitt allment tilgjengelig før den dagen som er nevnt i annet ledd. Ved vurderingen av om designen har individuell karakter, skal det tas hensyn til hvor stor frihet designeren hadde ved utviklingen av designen."
                    ]
                },
                {
                    "name": "§ 4",
                    "title": "Sammensatte produkter",
                    "sections": [
                        "Designen til en bestanddel av et sammensatt produkt anses bare for å være ny og ha individuell karakter i den grad",
                        "1.bestanddelen er synlig under normal bruk av det sammensatte produktet, og",
                        "2.den synlige delen av bestanddelen oppfyller vilkårene om nyhet og individuell karakter.",
                        "Med normal bruk forstås sluttbrukerens anvendelse av det sammensatte produktet, med unntak av vedlikehold, service eller reparasjon av produktet."
                    ]
                },
                {
                    "name": "§ 5",
                    "title": "Designens allmenne tilgjengelighet",
                    "sections": [
                        "En design er allment tilgjengelig etter loven her hvis den har blitt offentliggjort ved registrering eller på annen måte. Det samme gjelder hvis designen har blitt utstilt, utnyttet kommersielt eller blitt kjent på annen måte.",
                        "Designen anses likevel ikke for å ha blitt allment tilgjengelig hvis",
                        "1.fagkretsene innenfor den aktuelle sektoren i EØS gjennom sin alminnelige næringsvirksomhet ikke med rimelighet kunne ha fått kjennskap til designen gjennom omstendigheter som nevnt i første ledd før søknadsdagen eller før prioritetsdagen, hvis det er påberopt prioritet etter § 16, eller",
                        "2.andre har fått kjennskap til designen under en underforstått eller uttrykkelig forutsetning om fortrolighet."
                    ]
                },
                {
                    "name": "§ 6",
                    "title": "Handlinger som ikke ødelegger nyheten (nyhetsfrist)",
                    "sections": [
                        "Designen anses ikke for å ha blitt allment tilgjengelig etter § 5 hvis den tidligst tolv måneder før den dagen som er nevnt i § 3 annet ledd, er gjort allment tilgjengelig",
                        "1.av designeren eller den som designerens rett har gått over til,",
                        "2.av andre på grunnlag av opplysninger som er gitt eller handlinger som er foretatt av designeren eller den som designerens rett har gått over til, eller",
                        "3.som følge av misbruk i forhold til designeren eller den som designerens rett har gått over til."
                    ]
                },
                {
                    "name": "§ 7",
                    "title": "Design som strider mot offentlige interesser og andres rettigheter",
                    "sections": [
                        "En design kan ikke registreres hvis den",
                        "1.strider mot offentlig orden eller moral, eller",
                        "2.uten tillatelse inneholder et våpen eller annet tegn som er omfattet av straffeloven § 328 første ledd nr. 4 og annet ledd, et statsflagg eller et offentlig kontroll- eller garantimerke for produkter av samme eller liknende slag som produktene designen gjelder, eller noe som er egnet til å oppfattes som et slikt tegn, flagg eller merke.",
                        "Designrett kan ikke oppnås hvis designen kolliderer med en design i en tidligere søknad om designrett her i landet som ikke var allment tilgjengelig før søknadsdagen for den nye søknaden eller før prioritetsdagen, hvis det er påberopt prioritet etter § 16, men som blir gjort offentlig på et senere tidspunkt.",
                        "Designrett kan heller ikke oppnås hvis designen krenker en annens rett her i landet til",
                        "1.et varekjennetegn, firma eller annet forretningskjennetegn,",
                        "2.et åndsverk eller et fotografisk bilde, eller",
                        "3.en betegnelse som er beskyttet ved forskrift etter lov 17. juni 1932 nr. 6 om kvalitetskontroll med landbruksvarer mv."
                    ]
                },
                {
                    "name": "§ 8",
                    "title": "Design som er bestemt av teknisk funksjon",
                    "sections": [
                        "Designrett kan ikke oppnås for de trekkene ved et produkts utseende",
                        "1.som bare er bestemt av teknisk funksjon, eller",
                        "2.som må gjengis i nøyaktig form og dimensjon for at produktet skal kunne kobles mekanisk til eller plasseres i, rundt eller mot et annet produkt, slik at begge produktene fyller sin funksjon.",
                        "Designrett kan likevel oppnås for design av gjensidig utskiftbare produkter som kan bygges eller kobles sammen på forskjellige måter i et modulsystem."
                    ]
                },
                {
                    "name": "§ 9",
                    "title": "Designrettens innhold og omfang",
                    "sections": [
                        "Designretten innebærer at ingen kan utnytte designen uten samtykke fra innehaveren av designretten (designhaveren), med de unntakene som følger av §§ 10 til 12. Slik utnyttelse gjelder særlig det å tilvirke, utby, bringe i omsetning, innføre, utføre eller bruke et produkt som designen inngår i eller anvendes på, samt det å lagre et produkt med formål som nevnt.",
                        "Designretten omfatter enhver design som ikke gir den informerte brukeren et annet helhetsinntrykk. Ved vurderingen av omfanget av designretten skal det tas hensyn til hvor stor frihet designeren hadde ved utviklingen av designen."
                    ]
                },
                {
                    "name": "§ 10",
                    "title": "Unntak fra designretten",
                    "sections": [
                        "Designretten er ikke til hinder for at designen",
                        "1.utnyttes i privat og ikke-kommersielt øyemed,",
                        "2.utnyttes til eksperimentelle formål, eller",
                        "3.gjengis med det formål å sitere eller undervise, forutsatt at handlingen er i samsvar med god forretningsskikk og ikke i urimelig grad skader den normale utnyttelsen av designen, samt at kilden blir oppgitt."
                    ]
                },
                {
                    "name": "§ 11",
                    "title": "Utstyr på skip og luftfartøy",
                    "sections": [
                        "Designretten er ikke til hinder for",
                        "1.utnyttelse av utstyr på skip og luftfartøy som hører hjemme i en annen stat, hvis fartøyet oppholder seg midlertidig her i landet,",
                        "2.innføring til Norge av reservedeler og tilbehør for reparasjon av slike fartøy samt gjennomføring av reparasjoner."
                    ]
                },
                {
                    "name": "§ 12",
                    "title": "Konsumpsjon av designretten",
                    "sections": [
                        "Designretten er ikke til hinder for utnyttelse av designbeskyttede produkter som er brakt i omsetning innenfor EØS av designhaveren eller med dennes samtykke."
                    ]
                }
            ]
        },
        {
            "name": "Kapittel 2 Søknad om registrering av design",
            "paragraphs": [
                {
                    "name": "§ 13",
                    "title": "Søknaden om registrering",
                    "sections": [
                        "En søknad om registrering av design skal innleveres skriftlig til Patentstyret.",
                        "Søknaden skal oppgi søkerens navn og adresse, produktet eller produktene som designen gjelder, og inneholde bilder som tydelig viser designen.",
                        "Hvis søkeren også innleverer en modell av designen før den blir registrert, er det modellen som skal anses å vise designen.",
                        "Søknaden skal oppgi hvem som har frembrakt designen. Designerens navn skal innføres i designregistret. Om designen er et resultat av et samarbeid mellom flere designere i en gruppe, kan en angivelse av gruppens navn erstatte angivelsen av hver enkelt designer.",
                        "Søknaden skal i tillegg oppfylle de kravene som er fastsatt av Kongen ved forskrift. Det skal betales fastsatt avgift."
                    ]
                },
                {
                    "name": "§ 14",
                    "title": "Endring av søknaden",
                    "sections": [
                        "En søknad om registrering av design kan ikke endres til å gjelde et annet produkt enn angitt i søknaden. Designen i en søknad kan bare endres hvis designen i endret form beholder sin identitet og oppfyller vilkårene for registrering."
                    ]
                },
                {
                    "name": "§ 15",
                    "title": "Søknad om registrering av mer enn én design (samregistrering)",
                    "sections": [
                        "En søknad kan omfatte mer enn én design hvis produktene som designene gjelder, tilhører samme klasse etter Locarnoavtalen 8. oktober 1968 om internasjonal klassifisering av design."
                    ]
                },
                {
                    "name": "§ 16",
                    "title": "Prioritet",
                    "sections": [
                        "Den som har innlevert en søknad om beskyttelse av design i Norge eller i en stat tilsluttet Pariskonvensjonen 20. mars 1883 om beskyttelse av industriell eiendomsrett eller avtale 15. april 1994 om opprettelse av Verdens handelsorganisasjon (WTO-avtalen), og som innen seks måneder etter dette søker om designrett her i landet, kan kreve at den nye søknaden skal anses som innlevert samtidig som den første søknaden.",
                        "Den som har vist frem en design på en offisiell eller offisielt anerkjent internasjonal utstilling som nevnt i konvensjon 22. november 1928 om internasjonale utstillinger, og som innen seks måneder etter dette søker om designrett her i landet, kan kreve at søknaden skal anses som innlevert på den dagen da designen første gang ble vist frem på utstillingen.",
                        "Kongen kan ved forskrift fastsette nærmere vilkår for retten til å kreve prioritet. Kongen kan også fastsette at prioritet kan kreves i andre tilfeller enn nevnt i første og annet ledd."
                    ]
                },
                {
                    "name": "§ 17",
                    "title": "Vilkår for registrering",
                    "sections": [
                        "Patentstyret skal påse at søknaden oppfyller kravene i §§ 13 til 15. Patentstyret skal også påse at søknaden gjelder en design som nevnt i § 2 nr. 1, og at vilkårene i § 7 første ledd er oppfylt.",
                        "I den utstrekning det er bestemt i forskrift fastsatt av Kongen, skal Patentstyret etter forespørsel fra søkeren i tillegg undersøke om det finnes andre forhold som kan hindre designrett, og i tilfelle orientere søkeren om det. For undersøkelsen skal det betales fastsatt avgift."
                    ]
                },
                {
                    "name": "§ 18",
                    "title": "Registrering og kunngjøring",
                    "sections": [
                        "Hvis søknaden oppfyller vilkårene som nevnt i § 17 første ledd, skal designen registreres og registreringsbrev sendes til søkeren. Registreringen av en design skal kunngjøres.",
                        "Registreringen kan likevel utsettes i inntil seks måneder fra den dagen som er nevnt i § 3 annet ledd, såfremt søkeren ber om det i søknaden."
                    ]
                },
                {
                    "name": "§ 19",
                    "title": "Retting av søknaden",
                    "sections": [
                        "Hvis søknaden ikke oppfyller vilkårene som nevnt i § 17 første ledd, skal Patentstyret gi søkeren melding om dette og informere om virkningen manglene kan få. Søkeren skal gis en rimelig frist for uttalelse og om mulig retting av manglene.",
                        "Om manglene blir rettet innen den fristen som Patentstyret setter, skal søknaden regnes som innlevert den dagen da den kom inn til Patentstyret. Søknaden regnes likevel ikke som innlevert før bilder eller modell av designen har kommet inn til Patentstyret.",
                        "Hvis søkeren ikke har uttalt seg eller rettet manglene innen fristens utløp, skal søknaden henlegges.",
                        "Behandlingen av en henlagt søknad skal gjenopptas hvis søkeren uttaler seg eller retter manglene innen to måneder etter utløpet av fristen. Det skal betales fastsatt avgift. Behandlingen av en søknad kan bare gjenopptas én gang."
                    ]
                },
                {
                    "name": "§ 20",
                    "title": "Avslag",
                    "sections": [
                        "Hvis søknaden har mangler som ikke blir rettet etter reglene i § 19, og designen ikke kan registreres i endret form etter § 14 annet punktum, skal søknaden avslås. Dette gjelder ikke hvis Patentstyret finner at søkeren bør gis en ny frist for retting."
                    ]
                }
            ]
        },
        {
            "name": "Kapittel 3 Offentlighet og opplysningsplikt",
            "paragraphs": [
                {
                    "name": "§ 21",
                    "title": "Innsyn i dokumentene i søknadssaken",
                    "sections": [
                        "Enhver kan fra og med søknadsdagen kreve innsyn i søknaden med vedlegg og alle dokumenter i saken, om ikke annet er bestemt i annet til femte ledd.",
                        "Det kan ikke kreves innsyn i dokumenter som kan avsløre designens utseende, før designen er registrert etter § 18. Når seks måneder har gått fra den dagen som er nevnt i § 3 annet ledd, skal dokumentene være offentlige selv om designen ikke er registrert. Er søknaden henlagt eller avslått, gjelder innsynsretten bare hvis søkeren ber om gjenopptakelse, klager på avgjørelsen eller krever oppreisning.",
                        "Hvis søkeren krever det, skal dokumentene som kan avsløre designens utseende, være offentlige tidligere enn det som følger av annet ledd.",
                        "Opplysninger om forretningshemmeligheter kan unntas fra offentlighet hvis søkeren krever det. Når slikt krav er innlevert, blir opplysningene ikke offentlige før kravet er endelig avslått. Opplysninger som har betydning for om designrett kan oppnås eller for designrettens omfang eller varighet, kan ikke unntas fra offentlighet.",
                        "Dokument som Patentstyret har utarbeidet for sin egen interne saksforberedelse, kan unntas fra offentlighet."
                    ]
                },
                {
                    "name": "§ 22",
                    "title": "Opplysningsplikt for designsøker",
                    "sections": [
                        "En søker som påberoper seg designsøknaden overfor en annen før designen har blitt allment tilgjengelig, skal etter forespørsel la vedkommende gjøre seg kjent med dokumentene i søknaden.",
                        "Den som ved direkte henvendelse eller i annonser eller på annen måte har gjort det kjent for utenforstående at det er søkt om eller gitt designrett, uten å oppgi søknadens eller registreringens nummer, skal uten unødig opphold etter forespørsel opplyse om nummeret. Den som har gitt opplysninger som kan gi inntrykk av at det er søkt om eller gitt designrett, skal uten unødig opphold etter forespørsel opplyse om designen er registrert eller søkt registrert."
                    ]
                }
            ]
        },
        {
            "name": "Kapittel 4 Designregistreringens gyldighetstid",
            "paragraphs": [
                {
                    "name": "§ 23",
                    "title": "Registreringens varighet",
                    "sections": [
                        "Designregistreringen gjelder i den eller de periodene på fem år som søknaden er innlevert for, regnet fra søknadsdagen. Registrering som gjelder for en kortere periode enn tjuefem år, kan fornyes for ytterligere femårsperioder til sammenlagt tjuefem år. Hver periode løper fra utgangen av den forrige perioden.",
                        "Registreringen gjelder i høyst fem år for en design til en bestanddel som brukes til å reparere et sammensatt produkt for å gi det tilbake sitt opprinnelige utseende (reservedeler)."
                    ]
                },
                {
                    "name": "§ 24",
                    "title": "Fornyelse av registreringen",
                    "sections": [
                        "Krav om fornyelse innleveres skriftlig til Patentstyret tidligst ett år før og senest seks måneder etter registreringsperiodens utløp. Det skal betales fastsatt avgift. Blir kravet om fornyelse innlevert etter utløpet av registreringsperioden, skal det betales en tilleggsavgift.",
                        "Innbetaling av fornyelsesavgift med angivelse av designens registreringsnummer innen fristene i første ledd skal anses som et krav om fornyelse.",
                        "Fornyelsen av en registrering skal innføres i designregistret og kunngjøres."
                    ]
                }
            ]
        },
        {
            "name": "Kapittel 5 Overprøving og ugyldighet mv.",
            "paragraphs": [
                {
                    "name": "§ 25",
                    "title": "Administrativ overprøving og domstolprøving",
                    "sections": [
                        "En designregistrering skal helt eller delvis oppheves av Patentstyret eller kjennes ugyldig av en domstol etter bestemmelsene i §§ 26 til 28, hvis designen ikke oppfyller vilkårene i §§ 2 til 8. Hvis designen er registrert for en som ikke har retten til designen, skal registreringen oppheves etter bestemmelsene i §§ 26 og 27, eller overføres til rett innehaver etter §§ 29 og 30.",
                        "Registreringen kan ikke oppheves eller kjennes ugyldig på det grunnlaget at designhaveren bare har retten til en andel av designen."
                    ]
                },
                {
                    "name": "§ 26",
                    "title": "Frister og krav om sakstilknytning",
                    "sections": [
                        "Krav om administrativ overprøving kan fremmes av enhver så lenge registreringen består, om ikke annet er bestemt i annet og tredje ledd.",
                        "Et krav om administrativ overprøving kan bare fremmes av",
                        "1.den som påstår å ha retten til designen, hvis kravet er begrunnet med at designhaveren ikke har retten til designen.",
                        "2.den som søker om eller har den eldre rettigheten, hvis kravet er begrunnet med at registreringen krenker rettigheter nevnt i § 7 annet og tredje ledd.",
                        "3.departementet eller av den personen eller det organet som berøres av bruken, hvis kravet er begrunnet med at registreringen krenker rettigheter nevnt i § 7 første ledd nr. 2.",
                        "Er kravet begrunnet med at designhaveren ikke har retten til designen, må det settes frem senest ett år etter at den som fremmer kravet, fikk kjennskap til registreringen og de øvrige forholdene som kravet bygger på. Var designhaveren i god tro da designen ble registrert, eller da registreringen ble overført til designhaveren, kan kravet ikke fremmes senere enn tre år etter registreringen eller overføringen.",
                        "Første til tredje ledd gjelder tilsvarende for søksmål om ugyldighet.",
                        "Søksmål om ugyldighet kan reises også etter at registreringen er bortfalt, eller etter at det er gitt avkall på registreringen. Den som reiser søksmål i slike tilfeller, må ha rettslig interesse i saken.",
                        "Hvis krav om administrativ overprøving med påstand om at designhaveren ikke har retten til designen er fremmet for Patentstyret innen fristen i tredje ledd, kan søksmål om spørsmålet uten hensyn til tredje ledd reises innen fristen som er fastsatt av Patentstyret etter § 29 tredje ledd."
                    ]
                },
                {
                    "name": "§ 27",
                    "title": "Innlevering og behandling av krav om administrativ overprøving",
                    "sections": [
                        "Et krav om administrativ overprøving skal innleveres skriftlig til Patentstyret og",
                        "1.oppgi navnet og adressen til den som har innlevert kravet,",
                        "2.oppgi registreringen og eventuelt hvilken design i registreringen som kreves overprøvd,",
                        "3.oppgi hvilke grunner kravet bygger på, og",
                        "4.inneholde nødvendig dokumentasjon av forhold som påberopes til støtte for kravet.",
                        "Kravet skal i tillegg oppfylle de vilkårene som er fastsatt av Kongen ved forskrift. Det skal betales fastsatt avgift.",
                        "Hvis kravet ikke oppfyller vilkårene i første ledd og § 26, skal Patentstyret gi en rimelig frist for uttalelse og om mulig retting av manglene. Blir manglene ikke rettet innen utløpet av fristen, skal kravet avvises hvis ikke Patentstyret finner at det bør gis en ny frist for retting.",
                        "Er kravet om overprøving fremmet av andre enn designhaveren, skal Patentstyret snarest mulig gi designhaveren melding om kravet med en rimelig frist for uttalelse.",
                        "Er det innlevert to eller flere krav om overprøving av samme registrering, kan Patentstyret slå sakene sammen til én sak hvis det ikke fremsettes en saklig begrunnet innvending mot dette.",
                        "Patentstyret kan ta hensyn til forhold som ikke er berørt i kravet om overprøving. Er et krav om overprøving trukket tilbake, kan Patentstyret fortsette behandlingen av saken hvis det foreligger særlige grunner. Leddet her gjelder bare så langt det er forenlig med § 26 annet ledd.",
                        "Enhver kan kreve innsyn i dokumentene i sak om administrativ overprøving. Bestemmelsene i § 21 fjerde og femte ledd gjelder tilsvarende."
                    ]
                },
                {
                    "name": "§ 28",
                    "title": "Endring av en registrert design",
                    "sections": [
                        "Registreringen av en design kan oppheves delvis av Patentstyret hvis designen i endret form beholder sin identitet og oppfyller vilkårene for registrering, og designhaveren har bedt om eller samtykket til endringen.",
                        "Registreringen av en design kan på samme vilkår kjennes delvis ugyldig av en domstol.",
                        "Den endrede designen innføres i designregistret, og nytt registreringsbrev sendes designhaveren. Melding om endringen med bilder av designen i endret form skal kunngjøres."
                    ]
                },
                {
                    "name": "§ 29",
                    "title": "Retten til designen",
                    "sections": [
                        "Den som i sak om administrativ overprøving godtgjør å ha retten til en design som er registrert for en annen, kan kreve registreringen overført i stedet for opphevet.",
                        "Godtgjør noen å ha retten til en design i en søknad som er innlevert av en annen, skal Patentstyret overføre søknaden. Den som søknaden overføres til, skal betale ny søknadsavgift.",
                        "Finner Patentstyret et spørsmål som nevnt i første og annet ledd tvilsomt, kan den som påstår å ha retten til designen, oppfordres til å reise søksmål innen en rimelig frist. Blir søksmål ikke reist innen fristen, kan Patentstyret sette påstanden ut av betraktning. Den som har fremmet påstanden, skal gjøres oppmerksom på dette."
                    ]
                },
                {
                    "name": "§ 30",
                    "title": "Søksmål om overføring av en søknad eller registrering",
                    "sections": [
                        "Den som påstår å ha retten til en design i en søknad som er innlevert av en annen, eller en design som er registrert for en annen, kan reise søksmål for domstolene om overføring av søknaden eller registreringen. Søksmål om overføring av en registrering må reises innen fristen i § 26 tredje ledd, jf. sjette ledd."
                    ]
                },
                {
                    "name": "§ 31",
                    "title": "Rett til fortsatt utnyttelse",
                    "sections": [
                        "Har den som blir frakjent en registrering etter §§ 29 eller 30 i god tro begynt å utnytte designen her i landet eller gjort omfattende forberedelser til dette, kan vedkommende fortsette eller begynne utnyttelsen mot rimelig vederlag og på rimelige vilkår for øvrig. Denne retten gjelder på samme vilkår for innehavere av registrerte lisenser.",
                        "Rettigheter etter første ledd kan bare gå over til andre sammen med den virksomheten der retten er oppstått, eller der utnyttelsen var ment å skulle skje."
                    ]
                },
                {
                    "name": "§ 32",
                    "title": "Forholdet mellom saker for Patentstyret og domstolene",
                    "sections": [
                        "Pågår sak for Patentstyret om overføring av en søknad, kan Patentstyret ikke endre, henlegge, avslå eller innvilge søknaden før saken om overføring er endelig avgjort. Gjelder saken retten til en design i en registrering, kan registreringen ikke oppheves, endres eller slettes før nevnte tidspunkt.",
                        "Er det reist søksmål for domstolene om retten til designen, skal Patentstyret utsette behandlingen av sak om registrering, oppheving eller overføring inntil søksmålet er rettskraftig avgjort. Er det reist søksmål om ugyldighet, skal Patentstyret utsette behandlingen av sak om oppheving inntil nevnte tidspunkt.",
                        "Den som har fremmet krav om administrativ overprøving, kan ikke reise søksmål om ugyldighet eller overføring mens saken pågår for Patentstyret."
                    ]
                },
                {
                    "name": "§ 33",
                    "title": "Oppheving av eget tiltak",
                    "sections": [
                        "Hvis en registrering av en design, en fornyelse eller en endring av en registrering har skjedd ved en åpenbar feil, kan Patentstyret av eget tiltak helt eller delvis oppheve innføringen.",
                        "Innehaveren av registreringen skal gis melding med rimelig frist for uttalelse før oppheving finner sted."
                    ]
                },
                {
                    "name": "§ 34",
                    "title": "Slettelse av registreringen",
                    "sections": [
                        "Registreringen skal slettes fra designregistret etter utløpet av registreringsperioden hvis den ikke blir fornyet, ikke kan fornyes eller hvis designhaveren fremmer et skriftlig krav om slettelse.",
                        "Er det reist søksmål om overføring av registreringen eller tatt utlegg i designretten, kan registreringen ikke slettes etter krav fra designhaveren før søksmålet er rettskraftig avgjort, eller utlegget er falt bort."
                    ]
                },
                {
                    "name": "§ 35",
                    "title": "Innføring i designregistret og kunngjøring",
                    "sections": [
                        "Er det fremmet krav om administrativ overprøving av en registrering eller reist søksmål om ugyldighet eller overføring av en registrering, skal dette innføres i designregistret og kunngjøres. Når saken er endelig avgjort, skal utfallet innføres i designregistret og kunngjøres.",
                        "Oppheving av en registrering etter § 33 og slettelse av en registrering etter § 34 skal innføres i designregistret og kunngjøres.",
                        "Rett til fortsatt utnyttelse etter § 31 skal innføres i designregistret og kunngjøres hvis en av partene ber om det."
                    ]
                }
            ]
        },
        {
            "name": "Kapittel 6 Klage mv.",
            "paragraphs": [
                {
                    "name": "§ 36",
                    "title": "Klage over avgjørelse i Patentstyrets første avdeling",
                    "sections": [
                        "Avgjørelsen i Patentstyrets første avdeling av en designsøknad eller et krav om at en internasjonal designregistrering skal ha virkning i Norge, kan påklages av søkeren til Patentstyrets annen avdeling hvis avgjørelsen har gått søkeren imot.",
                        "Avgjørelsen av en sak om administrativ oppheving etter § 25 kan påklages til Patentstyrets annen avdeling av den parten som avgjørelsen har gått imot. Blir et krav etter § 29 om overføring av en søknad eller registrering innvilget, kan avgjørelsen påklages til Patentstyrets annen avdeling av søkeren eller designhaveren.",
                        "Avgjørelsen om å oppheve en innføring etter § 33, kan påklages til Patentstyrets annen avdeling av innehaveren.",
                        "Avgjørelsen om å avvise eller avslå et krav om",
                        "1.gjenopptakelse etter § 19 fjerde ledd,",
                        "2.unntak fra offentlighet etter §§ 21 fjerde ledd, 27 sjette ledd og 38 femte ledd,",
                        "3.innsyn i dokumenter i saker etter loven her,",
                        "4.fornyelse av en designregistrering etter § 24, eller",
                        "5.oppreisning etter § 50, kan påklages til Patentstyrets annen avdeling av den som har fremsatt kravet.",
                        "Andre avgjørelser i Patentstyrets første avdeling kan ikke påklages."
                    ]
                },
                {
                    "name": "§ 37",
                    "title": "Innlevering av klage",
                    "sections": [
                        "En klage må være innlevert skriftlig til Patentstyret innen to måneder etter den dagen da melding om avgjørelsen ble sendt vedkommende part. Klagen skal oppgi",
                        "1.klagerens navn og adresse,",
                        "2.avgjørelsen som det klages over,",
                        "3.hvilken endring som ønskes i avgjørelsen, og",
                        "4.hvilke grunner klagen bygger på.",
                        "Klagen skal i tillegg oppfylle de vilkårene som er fastsatt av Kongen ved forskrift. Fastsatt klageavgift skal betales."
                    ]
                },
                {
                    "name": "§ 38",
                    "title": "Behandling av klage",
                    "sections": [
                        "Andre parter i saken skal snarest mulig gis melding om klagen med en rimelig frist for uttalelse.",
                        "Er vilkårene for å behandle klagen oppfylt, kan Patentstyrets første avdeling oppheve eller endre avgjørelsen hvis den finner det klart at klagen er begrunnet. Blir det ikke truffet slik avgjørelse, skal sakens dokumenter sendes til Patentstyrets annen avdeling. Gir Patentstyrets første avdeling en uttalelse til annen avdeling, skal en kopi sendes til partene.",
                        "Hvis vilkårene for å behandle klagen ikke er oppfylt, skal klageren gis en rimelig frist for uttalelse og om mulig retting av manglene. Blir manglene ikke rettet innen utløpet av fristen, skal klagen avvises hvis ikke Patentstyrets annen avdeling finner at det bør gis en ny frist for retting.",
                        "Tas klagen under behandling, skal Patentstyrets annen avdeling foreta de undersøkelser som klagen gir grunn til. Den kan ta hensyn til forhold som ikke er berørt i klagen. Er klagen trukket tilbake, kan Patentstyret fortsette behandlingen av saken hvis det foreligger særlige grunner. Leddet her gjelder bare så langt det er forenlig med § 26 annet ledd.",
                        "Enhver kan kreve innsyn i dokumentene i klagesaken. Bestemmelsene i § 21 fjerde og femte ledd gjelder tilsvarende."
                    ]
                },
                {
                    "name": "§ 39",
                    "title": "Domstolprøving av avgjørelser i Patentstyrets annen avdeling",
                    "sections": [
                        "Avgjørelse fra Patentstyret kan bare bringes inn for domstolene hvis klageretten etter § 36 har blitt brukt, og Patentstyrets annen avdeling har avgjort klagen. Forrige punktum berører ikke retten til å reise søksmål om ugyldighet eller overføring etter §§ 25 og 30.",
                        "Avgjørelsen i Patentstyrets annen avdeling av klagesak kan bringes inn for domstolene av den parten som avgjørelsen har gått imot, om ikke annet følger av tredje ledd. Søksmål må være reist innen to måneder etter den dagen da melding om avgjørelsen ble sendt vedkommende part. Det kan ikke gis oppreisning mot oversittelse av søksmålsfristen. Opplysning om søksmålsfristen skal inntas i meldingen om avgjørelsen.",
                        "Avgjørelsen i Patentstyrets annen avdeling av sak om administrativ overføring av en søknad eller registrering kan ikke bringes inn for domstolene. Det samme gjelder avgjørelse der Patentstyrets annen avdeling avviser eller avslår et krav om administrativ oppheving, eller opprettholder en avgjørelse i første avdeling om avvisning eller avslag."
                    ]
                }
            ]
        },
        {
            "name": "Kapittel 7 Erstatning og straff m.m.",
            "paragraphs": [
                {
                    "name": "§ 40",
                    "title": "Erstatning for designinngrep",
                    "sections": [
                        "Den som forsettlig eller uaktsomt utnytter en design i strid med loven her, skal gi den forurettede et vederlag som svarer til en rimelig lisensavgift for utnyttelsen, samt erstatning for ytterligere skade som utnyttelsen måtte ha medført.",
                        "Vederlaget kan nedsettes og erstatningen lempes hvis det bare er lite å legge inngriperen til last.",
                        "Er utnyttelsen skjedd i god tro, kan retten i den grad det finnes rimelig pålegge inngriperen å betale vederlag og erstatning etter paragrafen her. Vederlaget og erstatningen kan ikke overstige inngriperens antatte vinning."
                    ]
                },
                {
                    "name": "§ 41",
                    "title": "Tiltak for å hindre nye designinngrep",
                    "sections": [
                        "For å hindre nye designinngrep kan retten etter krav fra den forurettede bestemme at produkter som er fremstilt eller innført til Norge i strid med loven, eller gjenstander som utelukkende kan brukes til designinngrep, skal endres på en bestemt måte, ødelegges eller tas i forvaring for resten av beskyttelsestiden. Retten kan på samme vilkår bestemme at produkter som er fremstilt eller innført til Norge i strid med loven, i stedet skal utleveres til den forurettede mot vederlag.",
                        "Første ledd kan ikke anvendes overfor den som i god tro har ervervet slike produkter eller gjenstander eller rettigheter i dem, og som ikke selv har begått designinngrep."
                    ]
                },
                {
                    "name": "§ 42",
                    "title": "Utnyttelse før registrering",
                    "sections": [
                        "Utnytter noen uten samtykke fra søkeren en design som er søkt registrert, og skjer utnyttelsen etter at dokumentene som viser designen har blitt offentlige etter § 21, gjelder §§ 40 og 41 tilsvarende hvis søknaden fører til registrering. Vederlag og erstatning for utnyttelse før registreringen er kunngjort etter § 18, skal likevel alltid begrenses i samsvar med § 40 tredje ledd.",
                        "Foreldelsesfristen for krav etter denne bestemmelsen begynner ikke å løpe før designen er registrert."
                    ]
                },
                {
                    "name": "§ 43",
                    "title": "Grunnlag for frifinnelse i sivile saker",
                    "sections": [
                        "I sivile saker om designinngrep kan det bare bygges på at registreringen er ugyldig eller kan kreves overført etter bestemmelsene i kapittel 5, hvis det først er avsagt rettskraftig dom for ugyldighet eller overføring, eller hvis Patentstyret har truffet endelig avgjørelse om oppheving eller overføring."
                    ]
                },
                {
                    "name": "§ 44",
                    "title": "Straff for designinngrep",
                    "sections": [
                        "Den som forsettlig utnytter en design i strid med loven her, eller som medvirker til dette, straffes med bøter eller med fengsel i inntil tre måneder.",
                        "Offentlig påtale finner bare sted hvis den fornærmede ber om det."
                    ]
                },
                {
                    "name": "§ 45",
                    "title": "Straff og erstatning ved brudd på opplysningsplikten etter § 22",
                    "sections": [
                        "Den som forsettlig eller uaktsomt har brutt opplysningsplikten etter § 22, straffes med bøter og skal i den grad det finnes rimelig erstatte skaden som måtte ha oppstått.",
                        "Offentlig påtale finner bare sted hvis den fornærmede ber om det."
                    ]
                }
            ]
        },
        {
            "name": "Kapittel 8 Rettergangsbestemmelser",
            "paragraphs": [
                {
                    "name": "§ 46",
                    "title": "Tvungent verneting",
                    "sections": [
                        "Følgende søksmål må reises ved Oslo tingrett:",
                        "1.Søksmål om retten til en design som er søkt registrert etter loven her, jf. § 30.",
                        "2.Søksmål om prøving av avgjørelse truffet i Patentstyrets annen avdeling som omtalt i § 39.",
                        "3.Søksmål om ugyldighet eller om overføring av en registrering, jf. §§ 25 og 30.",
                        "Oslo tingrett er verneting for søkere og designhavere som ikke har bopel i Norge."
                    ]
                },
                {
                    "name": "§ 47",
                    "title": "Melding om søksmål",
                    "sections": [
                        "Den som reiser søksmål om ugyldighet eller om overføring av en registrering, skal samtidig gi melding om det til Patentstyret samt i rekommandert brev gi melding til enhver lisenshaver som er innført i designregistret med adresse. En lisenshaver som reiser søksmål om designinngrep, skal på tilsvarende måte gi melding om dette til den som er innført i designregistret som designhaver, hvis adressen er angitt i registret.",
                        "Dokumenterer saksøkeren ikke at de nødvendige meldingene er gitt, kan retten sette en frist for å gi meldingene. Oversittes fristen skal saken avvises."
                    ]
                },
                {
                    "name": "§ 48",
                    "title": "Oversendelse av dommer",
                    "sections": [
                        "Retten skal sende Patentstyret utskrift av dommer i tvistemål etter loven her."
                    ]
                }
            ]
        },
        {
            "name": "Kapittel 9 Forskjellige bestemmelser",
            "paragraphs": [
                {
                    "name": "§ 49",
                    "title": "Fullmektig",
                    "sections": [
                        "Søker som ikke har bopel i Norge, skal ha en fullmektig bosatt her til å representere seg i alt som angår søknaden. Under behandlingen av sak om administrativ overprøving av en registrering gjelder forrige punktum tilsvarende for designhaveren.",
                        "Designhaver som ikke har bopel i Norge, skal ha en fullmektig bosatt her som kan motta meldinger fra Patentstyret og forkynnelser og andre prosessuelle meldinger på dennes vegne. Fullmektigens navn og adresse skal innføres i designregistret.",
                        "Har designhaveren ikke slik fullmektig, kan forkynnelse skje med rekommandert brev til designhaveren under den adressen som er innført i designregistret. I så fall gjelder domstolloven § 178.",
                        "Hvis fullstendig adresse ikke er innført i registret, kan forkynnelsen når sak reises, og ellers når retten finner grunn til det, skje ved at dokumentet eller et utdrag rykkes inn i Norsk lysingsblad og den tidende Patentstyret utgir, med opplysning om at dokumentet kan hentes på rettens kontor. Domstolloven § 181 fjerde ledd gjelder i så fall, likevel slik at tiden for innrykking i den tidende Patentstyret utgir, trer i stedet for oppslagstidspunktet på rettsstedet.",
                        "Kongen kan ved forskrift gjøre unntak fra plikten til å ha fullmektig etter paragrafen her."
                    ]
                },
                {
                    "name": "§ 50",
                    "title": "Oppreisning",
                    "sections": [
                        "Den som overfor Patentstyret har oversittet en frist fastsatt i eller i medhold av bestemmelsene i kapittel 2, 4 eller 6, og som følge av dette har lidt rettstap, skal når denne krever det, gis oppreisning hvis det godtgjøres at vedkommende selv og eventuelt fullmektigen har vist den aktsomhet som med rimelighet kan forventes. Kravet må være innlevert skriftlig til Patentstyret innen to måneder etter at hindringen som førte til fristoversittelsen opphørte, og senest fire måneder etter fristens utløp. Innen samme frist skal den unnlatte handlingen være foretatt. Det skal betales fastsatt avgift.",
                        "Første ledd gjelder ikke frister etter § 16 om prioritet. Det kan heller ikke gis oppreisning mot oversittelse av fristen i § 37 for å klage på avgjørelser som nevnt i § 36 annet ledd."
                    ]
                },
                {
                    "name": "§ 51",
                    "title": "Om designregistret mv.",
                    "sections": [
                        "Patentstyret fører designregistret og utgir en tidende der registreringer mv. kunngjøres.",
                        "Enhver har rett til å få se designregistret og få bekreftet utskrift av det. For utskrifter skal det betales fastsatt avgift.",
                        "For kopier av dokumenter som er offentlige etter loven her, skal det betales fastsatt avgift."
                    ]
                },
                {
                    "name": "§ 52",
                    "title": "Forskrifter til loven (avgifter mv.)",
                    "sections": [
                        "Kongen kan ved forskrift gi nærmere bestemmelser til utfylling og gjennomføring av loven her. Kongen kan blant annet gi bestemmelser om",
                        "1.omfanget av Patentstyrets undersøkelse av søknader,",
                        "2.internasjonale søknader og registreringer,",
                        "3.lengden på frister etter loven,",
                        "4.deling og sammenslåing av søknader og registreringer,",
                        "5.føring av og innsyn i designregistret, og",
                        "6.avgiftssatser og avgiftsbetaling. Kongen kan herunder fastsette avgifter for deling og sammenslåing av søknader og registreringer."
                    ]
                },
                {
                    "name": "§ 53",
                    "title": "Lisens",
                    "sections": [
                        "En designhaver kan gi en annen rett til å utnytte designen (lisens). Lisenshaveren kan ikke overdra retten videre, med mindre avtalen med designhaveren gir rett til dette.",
                        "Inngår lisensen i en virksomhet, kan den overdras sammen med virksomheten om ikke annet er avtalt. Den som overdrar virksomheten, er fortsatt ansvarlig for at lisensavtalen oppfylles.",
                        "En lisens skal innføres i designregistret og kunngjøres hvis en av partene ber om det. Det samme gjelder hvis en registrert lisens er overdratt eller opphørt."
                    ]
                },
                {
                    "name": "§ 54",
                    "title": "Rettsvirkningen mv. av innføringer i designregistret",
                    "sections": [
                        "Søksmål som gjelder en designregistrering, kan alltid reises mot den som står som innehaver i designregistret, og meldinger som Patentstyret skal gi designhaveren, kan alltid sendes til denne.",
                        "Er en designrett overdratt til en annen, skal dette innføres i designregistret og kunngjøres hvis en av partene ber om det. Hvis enkelte av designene i en samregistrering etter § 15 er overdratt, kan overdragelsen bare innføres i designregistret og kunngjøres hvis designhaveren krever deling av registreringen. For slik deling skal det betales fastsatt avgift.",
                        "Utlegg i designretten skal innføres i designregistret og kunngjøres etter melding fra namsmyndighetene.",
                        "Er en designregistrering overdratt frivillig til flere, går den yngre retten i kollisjonstilfelle foran den eldre hvis den blir innmeldt for innføring i designregistret først, forutsatt at rettighetshaveren var i god tro ved innmeldingen. Det samme gjelder ved kollisjon mellom lisenser."
                    ]
                }
            ]
        },
        {
            "name": "Kapittel 10 Internasjonal designregistrering",
            "paragraphs": [
                {
                    "name": "§ 55",
                    "title": "Definisjoner",
                    "sections": [
                        "Med en internasjonal designregistrering forstås en registrering av design som er foretatt av Det internasjonale byrået ved Verdensorganisasjonen for immateriell eiendomsrett (WIPO) på grunnlag av Genèveavtalen 2. juli 1999 til Haagoverenskomsten 6. november 1925 om internasjonal registrering av design.",
                        "Patentstyret er registreringsmyndighet i Norge i saker om internasjonal designregistrering."
                    ]
                },
                {
                    "name": "§ 56",
                    "title": "Søknad om internasjonal designregistrering",
                    "sections": [
                        "Den som er norsk statsborger eller er bosatt eller driver virksomhet i Norge, kan søke om internasjonal registrering av design ved å innlevere søknad om det til Patentstyret eller Det internasjonale byrået.",
                        "Søknaden skal oppfylle de kravene som er fastsatt i Genèveavtalen.",
                        "Når en søknad om internasjonal designregistrering er innlevert til Patentstyret, skal Patentstyret oversende søknaden til Det internasjonale byrået innen fristen som er fastsatt ved forskrift. For slik oversendelse skal det betales fastsatt avgift."
                    ]
                },
                {
                    "name": "§ 57",
                    "title": "Krav om at en internasjonal designregistrering skal ha virkning i Norge",
                    "sections": [
                        "Når Patentstyret får melding fra Det internasjonale byrået med krav fra innehaveren om at en internasjonal registrering skal ha virkning i Norge, skal Patentstyret undersøke om registreringen gjelder en design som nevnt i § 2 nr. 1, og om vilkårene i § 7 første ledd er oppfylt.",
                        "Er vilkårene ikke oppfylt, skal Patentstyret helt eller delvis avslå å gi den internasjonale registreringen virkning i Norge. Avslag må meldes til Det internasjonale byrået innen fristen som er fastsatt ved forskrift.",
                        "Ved avslag kan innehaveren av den internasjonale registreringen på de vilkårene som er fastsatt ved forskrift, kreve at Patentstyrets første avdeling foretar en fornyet vurdering av spørsmålet om den internasjonale registreringen skal ha virkning i Norge.",
                        "Er vilkårene oppfylt, skal Patentstyret innføre den internasjonale registreringen i designregistret og kunngjøre at den har virkning i Norge.",
                        "For Patentstyrets behandling av krav om at en internasjonal registrering skal ha virkning i Norge, gjelder §§ 19 og 50 tilsvarende. Hvis den internasjonale designhaveren har påberopt prioritet, gjelder § 16."
                    ]
                },
                {
                    "name": "§ 58",
                    "title": "Virkningene av en internasjonal designregistrering",
                    "sections": [
                        "En innføring i designregistret om at en internasjonal registrering har virkning i Norge, har samme virkning som om designen var registrert her i landet. Innføringen har virkning fra den dagen registreringen ved Det internasjonale byrået anses for å ha skjedd.",
                        "Frem til den internasjonale registreringen er innført i designregistret og kunngjort etter § 57 fjerde ledd, har registreringen samme virkning som en søknad om designregistrering i Norge. Utnytter noen designen uten samtykke fra den internasjonale designhaveren, og skjer utnyttelsen etter at den internasjonale registreringen er kunngjort av Det internasjonale byrået, gjelder §§ 40 og 41 tilsvarende hvis registreringen senere blir innført i designregistret. Vederlag og erstatning for utnyttelse før innføringen er kunngjort etter § 57 fjerde ledd, skal likevel alltid begrenses i samsvar med § 40 tredje ledd. Foreldelsesfristen for krav etter dette leddet begynner ikke å løpe før registreringen er innført i designregistret.",
                        "Innføringen kan fornyes etter bestemmelsene i Genèveavtalen. Når Patentstyret får melding fra Det internasjonale byrået om fornyelse av en internasjonal registrering, skal dette innføres i designregistret og kunngjøres.",
                        "En innføring i designregistret om at en internasjonal registrering har virkning i Norge, kan oppheves, kjennes ugyldig, overføres eller slettes etter bestemmelsene i kapittel 5. Oppheving etter § 33 må skje innen fristen som er fastsatt ved forskrift."
                    ]
                },
                {
                    "name": "§ 59",
                    "title": "Virkningen av at en internasjonal designregistrering opphører",
                    "sections": [
                        "Hvis en internasjonal registrering helt eller delvis opphører å gjelde, opphører samtidig dens virkning i Norge i samme utstrekning. Dette skal innføres i designregistret og kunngjøres."
                    ]
                }
            ]
        },
        {
            "name": "Kapittel 11 Sluttbestemmelser",
            "paragraphs": [
                {
                    "name": "§ 60",
                    "title": "Oppheving av mønsterloven og terminologiske endringer i andre lover",
                    "sections": [
                        "Lov 29. mai 1970 nr. 33 om mønster oppheves.",
                        "Ordet «mønster» erstattes med ordet «design» i enkel eller sammenstilt form i følgende lovbestemmelser:",
                        "1.Lov 13. august 1915 nr. 6 om rettergangsmåten for tvistemål § 273 nr. 5.",
                        "2.Lov 15. desember 1950 nr. 4 om fiendegods § 2 første ledd bokstav e.",
                        "3.Lov 3. mars 1961 nr. 4 om varemerker § 14 første ledd nr. 5.",
                        "4.Lov 12. mai 1961 nr. 2 om opphavsrett til åndsverk mv. § 10 første ledd.",
                        "5.Lov 8. februar 1980 nr. 2 om pant § 3-4 annet ledd bokstav b og § 5-9 første punktum.",
                        "I lov 11. juni 1993 nr. 65 om konkurranse i ervervsvirksomhet § 3-7 skal ordet «mønster» erstattes med «en registrert design»."
                    ]
                },
                {
                    "name": "§ 61",
                    "title": "Andre lovendringer",
                    "sections": [
                        "1. I lov 2. juli 1910 nr. 7 om Styret for det industrielle Retsvern skal § 5 første ledd lyde:",
                        "Annen avdelings avgjørelse treffes av et utvalg på tre medlemmer, om ikke avdelingens formann eller varaformann har bestemt at saken skal behandles av et utvalg på fem medlemmer. Avgjørelse om at klagen ikke tas opp til behandling, kan treffes av formannen eller varaformannen alene, hvis denne finner avgjørelsen utvilsom.",
                        "2. I lov 3. mars 1961 nr. 4 om varemerker gjøres følgende endringer:",
                        "§ 17 første ledd tredje punktum og nytt fjerde punktum skal lyde:",
                        "For øvrig skal søknaden tilfredsstille de krav som er fastsatt i forskrift. Det skal betales fastsatt avgift.",
                        "§ 19 tredje ledd skal lyde:",
                        "Unnlater søkeren innen fristens utløp å uttale seg eller rette mangelen, skal søknaden henlegges. Behandlingen av søknaden gjenopptas dersom søkeren innen to måneder etter utløpet av fristen uttaler seg eller retter mangelen. Det skal betales fastsatt avgift. Gjenopptagelse gis bare én gang under behandlingen av søknaden.",
                        "§ 22 a første ledd annet punktum skal lyde:",
                        "Det skal betales fastsatt avgift.",
                        "§ 23 a annet ledd skal lyde:",
                        "Begjæring om fornyelse inngis skriftlig til Patentstyret tidligst ett år før og senest seks måneder etter registreringsperiodens utløp. Det skal betales fastsatt avgift. Blir begjæringen inngitt etter utløpet av registreringsperioden, må det dessuten betales en tilleggsavgift.",
                        "§ 33 første ledd skal lyde:",
                        "Overdragelse av et registrert varemerke skal etter krav fra den nye innehaveren anmerkes i varemerkeregisteret og kunngjøres. §§ 28 og 31 får tilsvarende anvendelse.",
                        "§ 34 tredje ledd første punktum skal lyde:",
                        "Både merkehaveren og lisenshaveren kan kreve at en lisens for et registrert varemerke blir anmerket i varemerkeregisteret og kunngjort.",
                        "§ 47 annet punktum og nytt tredje punktum skal lyde:",
                        "For øvrig skal søknaden tilfredsstille de krav som er fastsatt i forskrift. Det skal betales fastsatt avgift.",
                        "§ 50 tredje ledd skal lyde:",
                        "Bestemmelsene i §§ 19 og 60 gjelder tilsvarende.",
                        "§ 60 første ledd tredje punktum og nytt fjerde punktum skal lyde:",
                        "Innen samme tid skal den unnlatte handling være foretatt. Det skal betales fastsatt avgift.",
                        "§ 61 skal lyde:",
                        "Enhver har rett til å få se varemerkeregisteret og få bekreftet utskrift av det, eller kopi av varemerkesøknad med bilag som er tilgjengelig for enhver i henhold til § 17 a. For slike utskrifter og kopier skal det betales fastsatt avgift.",
                        "3. I lov 15. desember 1967 nr. 9 om patenter gjøres følgende endringer:",
                        "§ 8 fjerde ledd skal lyde:",
                        "I søknaden skal oppfinnerens navn angis. Søkes patent av en annen enn oppfinneren, skal søknaden inneholde en erklæring fra søkeren om at vedkommende har rett til oppfinnelsen. Hvis Patentstyret finner grunn til å tvile på at søkeren har rett til oppfinnelsen, kan retten kreves dokumentert.",
                        "§ 15 tredje ledd skal lyde:",
                        "Behandlingen av søknaden gjenopptas likevel hvis søkeren innen fire måneder fra utløpet av den nevnte frist innkommer med uttalelsen eller foretar handling for rettelse. Det skal betales fastsatt avgift.",
                        "§ 27 første ledd annet punktum skal lyde:",
                        "Det skal betales fastsatt avgift.",
                        "§ 31 første ledd annet punktum skal lyde:",
                        "Søkeren skal betale fastsatt avgift til Patentstyret.",
                        "§ 72 første ledd tredje punktum og nytt fjerde punktum skal lyde:",
                        "Innen samme tid skal den unnlatte handling være foretatt. Det skal betales fastsatt avgift.",
                        "4. I lov 17. april 1970 nr. 21 om retten til oppfinnelser som er gjort av arbeidstakere skal § 2 lyde:",
                        "Med de begrensninger som følger av bestemmelsene i § 7 første ledd, § 9 og § 10, kommer loven bare til anvendelse når annet ikke er eller må anses avtalt."
                    ]
                },
                {
                    "name": "§ 62",
                    "title": "Ikraftsettings- og overgangsbestemmelser",
                    "sections": [
                        "Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.",
                        "Designloven gjelder også for design som er registrert eller søkt registrert før loven trådte i kraft, med de unntakene som følger av paragrafen her.",
                        "For søknader som er innlevert før loven trådte i kraft, gjelder de tidligere bestemmelsene om innholdet i søknader, saksbehandling, innsyn, klage og domstolprøving av klageavgjørelser.",
                        "Bestemmelsene i §§ 4 og 8 gjelder ikke for design som er registrert eller søkt registrert før loven trådte i kraft. Overprøving for Patentstyret eller domstolene av en registrering som er gjort på grunnlag av de tidligere bestemmelsene, skjer på grunnlag av disse bestemmelsene.",
                        "Hvis noen før loven trådte i kraft utnyttet en design på en måte som ikke krevde samtykke fra designhaveren etter de tidligere bestemmelsene, men som krever slikt samtykke etter loven her, kan vedkommende fortsette utnyttelsen uten hinder av de nye bestemmelsene. Samme rett har den som hadde gjort vesentlige forberedelser til å utnytte designen."
                    ]
                }
            ]
        }
    ]
}
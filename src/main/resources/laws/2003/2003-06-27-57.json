{
    "lawId": "LOV-2003-06-27-57",
    "lawName": "Lov om Norges territorialfarvann og tilstøtende sone",
    "shortName": "Lov om Norges territorialfarvann",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Territorialfarvannet og grunnlinjene",
                    "sections": [
                        "Norges territorialfarvann består av sjøterritoriet og de indre farvann.",
                        "Grunnlinjene danner yttergrensen for de indre farvann og utgangspunktet for beregningen av sjøterritoriet og jurisdiksjonsområdene utenfor i samsvar med folkeretten.",
                        "Kongen fastsetter grunnlinjene i forskrift. Er grunnlinjen ikke fastsatt i forskrift, følger den lavvannslinjen langs kysten."
                    ]
                },
                {
                    "name": "§ 2",
                    "title": "Sjøterritoriet",
                    "sections": [
                        "Sjøterritoriet omfatter havområdet fra grunnlinjene ut til 12 nautiske mil fra disse. Sjøterritoriets yttergrense er en linje trukket slik at hvert punkt på linjen ligger i en avstand av 12 nautiske mil (22 224 meter) fra nærmeste punkt på grunnlinjen. Sjøterritoriets grense mot annen stat følger av gjeldende overenskomster med staten.",
                        "Fremmede fartøyer har rett til uskyldig gjennomfart i sjøterritoriet og til stans eller ankring i sjøterritoriet når dette er nødvendig på grunn av force majeure eller havsnød, eller for å yte assistanse til personer, skip eller luftfartøyer som er i fare eller nød. Med uskyldig gjennomfart forstås navigasjon over sjøterritoriet, enten i transitt eller på vei til eller fra norsk indre farvann.",
                        "Kongen kan fastsette nærmere regler om fremmede fartøyers anløp av og ferdsel i sjøterritoriet."
                    ]
                },
                {
                    "name": "§ 3",
                    "title": "Indre farvann",
                    "sections": [
                        "De indre farvann er alt farvann som ligger innenfor grunnlinjene.",
                        "Kongen kan fastsette regler om fremmede fartøyers adgang til norsk indre farvann."
                    ]
                },
                {
                    "name": "§ 4",
                    "title": "Tilstøtende sone",
                    "sections": [
                        "Det opprettes en tilstøtende sone utenfor sjøterritoriet. Kongen fastsetter tidspunktet for opprettelsen av den tilstøtende sone, og hvilke havområder den skal omfatte.",
                        "I den tilstøtende sone kan det føres kontroll med lovgivning om toll, skatt, innvandring og helse. Den tilstøtende sone støter opp mot sjøterritoriet og har en yttergrense som ligger i en avstand av 24 nautiske mil (44 448 meter) fra nærmeste punkt på grunnlinjen.",
                        "Den tilstøtende sone likestilles med territorialfarvannet for så vidt gjelder lovgivning om fjerning av gjenstander av arkeologisk og historisk art.",
                        "Den tilstøtende sones avgrensning i forhold til fremmed stats jurisdiksjonsområde følger av overenskomst med fremmed stat. I mangel av overenskomst, følger avgrensningen midtlinjen i forhold til andre stater.",
                        "Kongen kan fastsette nærmere regler om etableringen av den tilstøtende sone og om utøvelse av kontrollmyndighet i denne.",
                        "Opprettelsen av den tilstøtende sone medfører ingen endring i reglene for den økonomiske sone eller kontinentalsokkelen."
                    ]
                },
                {
                    "name": "§ 5",
                    "title": "Lovens geografiske virkeområde",
                    "sections": [
                        "Loven gjelder også for Svalbard, Jan Mayen, Bouvetøya, Peter Is øy og Dronning Maud Land."
                    ]
                },
                {
                    "name": "§ 6",
                    "title": "Kunngjøring",
                    "sections": [
                        "Kongen kunngjør grenselinjene for sjøterritoriet og den tilstøtende sone i samsvar med folkeretten."
                    ]
                },
                {
                    "name": "§ 7",
                    "title": "Ikrafttredelse",
                    "sections": [
                        "Denne lov trer i kraft fra det tidspunkt Kongen bestemmer. Kongen kan bestemme senere ikrafttredelse for Bouvetøya, Peter Is øy og Dronning Maud Land."
                    ]
                },
                {
                    "name": "§ 8",
                    "title": "Endringer i annen lovgivning",
                    "sections": [
                        "1. Kongelig resolusjon av 22. februar 1812, gjengitt i Cancelli-Promemoria av 25. februar 1812, oppheves.",
                        "2. I lov 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen gjøres følgende enringer:",
                        "Lovens tittel skal lyde:",
                        "Lov om forbud mot at utlendinger driver fiske m.v. i Norges territorialfarvann.",
                        "§ 1 skal lyde:",
                        "Denne lov gjelder fiske m.v. i Norges territorialfarvann, herunder territorialfarvannet ved Jan Mayen. Den gjelder likevel ikke for territorialfarvannet ved Svalbard.",
                        "§ 3 første ledd første og annet punktum skal lyde:",
                        "Det er forbudt for den som ikke er norsk statsborger eller likestilt med norsk statsborger (jf. § 2), å drive fiske eller fangst i territorialfarvannet. Til fiske eller fangst i territorialfarvannet er det forbudt å nytte fartøy eller redskap som ikke er norsk (jf. § 2), eller nytte utlendinger som mannskap eller lottfiskere i større utstrekning enn tillatt etter annet ledd.",
                        "I § 4, § 5 og § 6 endres uttrykket «innenfor fiskerigrensen» til «i territorialfarvannet».",
                        "I § 7 nr. 2 endres uttrykket «utenfor fiskerigrensen» til «utenfor territorialfarvannet».",
                        "§ 12 annet ledd oppheves. Nåværende tredje og fjerde ledd blir annet og tredje ledd.",
                        "3. I lov 17. desember 1976 nr. 91 om Norges økonomiske sone gjøres følgende endring:",
                        "I § 3 og § 6 endres lovbetegnelsen «lov av 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen» til «lov av 17. juni 1966 nr. 19 om forbud mot at utlendinger driver fiske m.v. i Norges territorialfarvann».",
                        "4. I lov 13. juni 1997 nr. 42 om Kystvakten gjøres følgende endringer:",
                        "§ 3 første ledd bokstav a skal lyde:",
                        "i indre farvann og på sjøterritoriet, herunder i Svalbards indre farvann og sjøterritorium, samt i den tilstøtende sone etablert med hjemmel i lov om Norges territorialfarvann og tilstøtende sone.",
                        "§ 3 første ledd bokstav b oppheves.",
                        "§ 3 første ledd bokstav c til e blir bokstav b til d.",
                        "§ 3 annet ledd første punktum skal lyde:",
                        "Ved kontroll som nevnt i §§ 9-12, 15 og 18, gjelder virkeområdet til vedkommende regelverk i stedet for første ledd bokstav a til c.",
                        "§ 9 annet ledd bokstav b skal lyde:",
                        "lov 17. juni 1966 nr. 19 om forbud mot at utlendinger driver fiske m.v. i Norges territorialfarvann."
                    ]
                }
            ]
        }
    ]
}
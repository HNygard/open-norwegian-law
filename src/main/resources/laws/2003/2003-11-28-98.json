{
    "lawId": "LOV-2003-11-28-98",
    "lawName": "Lov om konsesjon ved erverv av fast eiendom (konsesjonsloven) mv",
    "shortName": "Konsesjonsloven",
    "authorityDescription": null,
    "chapters": [
        {
            "name": "Kapittel 1. Formål og virkemidler",
            "paragraphs": [
                {
                    "name": "§ 1",
                    "title": "(lovens formål)",
                    "sections": [
                        "Loven har til formål å regulere og kontrollere omsetningen av fast eiendom for å oppnå et effektivt vern om landbrukets produksjonsarealer og slike eier- og bruksforhold som er mest gagnlige for samfunnet, bl.a. for å tilgodese:",
                        "1.framtidige generasjoners behov.",
                        "2.landbruksnæringen.",
                        "3.behovet for utbyggingsgrunn.",
                        "4.hensynet til miljøet, allmenne naturverninteresser og friluftsinteresser.",
                        "5.hensynet til bosettingen."
                    ]
                },
                {
                    "name": "§ 2",
                    "title": "(virkemiddel)",
                    "sections": [
                        "Med de unntak som følger av loven, kan fast eiendom ikke erverves uten tillatelse av Kongen (konsesjon). Kongens myndighet kan overføres til kommunen.",
                        "Loven omfatter ikke erverv som er konsesjonspliktige etter:",
                        "1.lov 3. juli 1914 nr. 5 om erverv av kalkstensforekomster.",
                        "2.lov 14. desember 1917 nr. 16 om erverv av vannfall, bergverk og annen fast eiendom m.v. kapittel I eller II.",
                        "3.lov 17. juni 1949 nr. 3 om erverv av kvartsforekomster.",
                        "4.lov 29. juni 1990 nr. 50 kapittel 3 om produksjon, omforming, overføring, omsetning, fordeling og bruk av energi m.m.",
                        "Kongen kan ved forskrift gjøre unntak fra konsesjonsplikten utover det som følger av §§ 4, 5 og 7. Når særlige hensyn foreligger, kan Kongen også i det enkelte tilfelle gjøre unntak fra konsesjonsplikt."
                    ]
                }
            ]
        },
        {
            "name": "Kapittel 2. Disposisjoner som likestilles med erverv av fast eiendom",
            "paragraphs": [
                {
                    "name": "§ 3",
                    "title": "(særlige rettigheter som omfattes av loven)",
                    "sections": [
                        "Lovens regler om konsesjon gjelder også stiftelse og overdragelse av leierett og annen lignende bruksrett over fast eiendom med mindre retten er stiftet for en tid av høyst 10 år, uten adgang for brukeren til å kreve kontraktstiden forlenget ut over dette tidsrom. Det samme gjelder for andre rettigheter over fast eiendom som innebærer at eierens adgang til å rå over eiendommen eller til å få det økonomiske utbyttet av den blir vesentlig innskrenket. Stiftelse og overdragelse av utbyggingskontrakter av enhver art, herunder avtaler om fortrinnsrett til å foreta utbygging, medfører konsesjonsplikt uten hensyn til varighet.",
                        "Fast eiendom kan ikke tas til brukelig pant for lengre tid enn 3 år uten konsesjon."
                    ]
                }
            ]
        },
        {
            "name": "Kapittel 3. Overdragelser som ikke trenger konsesjon, nedsatt konsesjonsgrense mv.",
            "paragraphs": [
                {
                    "name": "§ 4",
                    "title": "(unntak på grunnlag av eiendommens karakter)",
                    "sections": [
                        "Konsesjon er ikke nødvendig ved erverv av:",
                        "1.ubebygde enkelttomter for bolig eller fritidshus, dersom tomten ikke er større enn 2 dekar og er godkjent fradelt etter plan- og bygningsloven og jordloven.",
                        "2.ubebygde enkelttomter for bolig eller fritidshus som ligger i et område som i kommuneplanens arealdel, reguleringsplan eller bebyggelsesplan etter plan- og bygningsloven er utlagt til byggeområde, og der tomteinndeling er foretatt eller godkjent av bygningsmyndighetene.",
                        "3.andre ubebygde arealer, dersom de ligger i et område som i reguleringsplan er regulert til annet enn landbruksområde, eller som i kommuneplanens arealdel er lagt ut til byggeområde.",
                        "4.bebygd eiendom, ikke over 100 dekar, der ikke mer enn 20 dekar av arealet er fulldyrket.",
                        "Konsesjonsfriheten etter første ledd nr. 1 og 2 er betinget av at tomten blir bebygd innen 5 år.",
                        "Konsesjonsfriheten etter første ledd nr. 3 er betinget av at erververen ikke foretar bruksendring i strid med planen.",
                        "I områder som er regulert i reguleringsplan, er konsesjonsfriheten etter første ledd nr. 4 betinget av at erververen ikke foretar bruksendring i strid med planen. Det samme gjelder når eiendommen i kommuneplanens arealdel er lagt ut til byggeområde eller til landbruks-, natur- og friluftsområde. Konsesjonsfriheten etter første ledd nr. 4 kan settes ut av kraft ved forskrift etter § 7 første ledd."
                    ]
                },
                {
                    "name": "§ 5",
                    "title": "(unntak på grunnlag av erververens stilling)",
                    "sections": [
                        "Konsesjon er ikke nødvendig når erververen er:",
                        "1.eierens ektefelle, eller er i slekt med eieren eller eierens ektefelle i rett oppstigende eller nedstigende linje eller i eierens eller ektefellens første sidelinje til og med barn av søsken, eller er i svogerskap med eieren i rett oppstigende linje, forutsatt at eieren har sitt konsesjonsforhold i orden. Konsesjonsplikt kan likevel følge av § 7 annet ledd.",
                        "2.odelsberettiget til eiendommen.",
                        "3.staten.",
                        "4.den fylkeskommune eller kommune der eiendommen ligger, såfremt ervervet gjelder en eiendom i område som omfattes av kommuneplan, reguleringsplan eller bebyggelsesplan etter plan- og bygningsloven, og eiendommen i planen er utlagt til annet enn landbruksområde eller ervervet skjer ved ekspropriasjon. Et kommunalt tomteselskap der vedkommende kommune har minst halvparten av kapitalen og flertallet i styret, likestilles med kommunen når det gjelder konsesjonsfrihet etter dette nummer.",
                        "5.bank eller annen institusjon som Kongen har godkjent i denne sammenheng, når ervervet skjer gjennom tvangssalg for å redde en fordring som erververen har panterett for i eiendommen. Eiendommen må selges videre innen to år. Fristen regnes fra stadfestingen av auksjonsbudet og kan forlenges av departementet.",
                        "Ved erverv av jord- og skogbrukseiendommer med et totalareal på over 100 dekar, eller der mer enn 20 dekar er fulldyrket, er konsesjonsfriheten etter første ledd nr. 1 betinget av at erververen bosetter seg på eiendommen innen ett år og selv bebor og driver den i minst 5 år. Erververen kan oppfylle driveplikten ved å leie bort jordbruksarealet som tilleggsjord til en annen landbrukseiendom i minst 10 år. Slik oppfyllelse av driveplikten er betinget av at leieavtalen er skriftlig, og at den fører til driftsmessig gode løsninger. Avtaler som fører til driftsmessig uheldige løsninger kan følges opp som brudd på forutsetningen for konsesjonsfritaket, jf. § 17.",
                        "Kongen kan lempe på eller helt frita fra bo- og driveplikten etter annet ledd."
                    ]
                },
                {
                    "name": "§ 6",
                    "title": "(bopliktens innhold)",
                    "sections": [
                        "Erverver som etter § 5 annet ledd har boplikt på en eiendom, skal ta eiendommen som sin reelle bolig. En eiendom er tatt som reell bolig hvis eieren er registrert bosatt på eiendommen etter regler fastsatt i eller i medhold av lov 16. januar 1970 nr. 1 om folkeregistrering.",
                        "En eier som over tid overnatter på eiendommen minst 50 prosent av nettene, men som ikke oppfyller vilkåret om registrering i folkeregisteret, jf. første ledd, fordi eierens øvrige husstand er bosatt et annet sted, må gi kommunen melding om hvordan bosettingsforholdet vil bli ordnet. Meldingen må sendes skriftlig innen utløpet av ett år. Departementet avgjør om boplikten kan anses oppfylt på den måten eieren har gjort rede for."
                    ]
                },
                {
                    "name": "§ 7",
                    "title": "(nedsatt konsesjonsgrense for bebygd eiendom)",
                    "sections": [
                        "Kongen kan ved forskrift sette konsesjonsfriheten etter § 4 første ledd nr. 4 ut av kraft for:",
                        "1.bebygd eiendom som er eller har vært i bruk som helårsbolig.",
                        "2.eiendom med bebyggelse som ikke er tatt i bruk som helårsbolig, herunder eiendom med bebyggelse under oppføring, i områder som i reguleringsplan etter plan- og bygningsloven er regulert til boligformål.",
                        "I områder som omfattes av forskrifter etter første ledd, gjelder konsesjonsfriheten for nærstående etter § 5 første ledd nr. 1 bare dersom eieren har hatt tinglyst hjemmel til eiendommen de siste 5 årene forut for overdragelsen. Til denne eiertiden regnes også den tid andre som faller inn under § 5 første ledd nr. 1 i forhold til erververen har eid eiendommen. Dør eieren før 5-årsfristen er ute, gjelder konsesjonsfriheten etter § 5 første ledd nr. 1 fullt ut.",
                        "Konsesjonsplikt etter forskrift gitt i medhold av første ledd, gjelder ikke når erververen forplikter seg til at eiendommen skal brukes til helårsbolig i den tiden han eier eiendommen, enten av ham selv eller andre.",
                        "En eiendom er i bruk som helårsbolig etter tredje ledd når erververen eller andre har tatt eiendommen i bruk som sin reelle bolig, jf. § 6.",
                        "Fristen for bosetting etter tredje ledd er ett år regnet fra ervervet. Departementet kan etter søknad forlenge fristen når særlige grunner foreligger.",
                        "Forskrifter etter første ledd kan bare fastsettes etter anmodning fra kommunen, og når det anses nødvendig for å hindre at eiendommer som bør brukes til helårsbolig blir brukt til fritidsformål."
                    ]
                },
                {
                    "name": "§ 8",
                    "title": "(forskrift om krav til opplysninger etter §§ 4, 5 og 7)",
                    "sections": [
                        "Departementet kan gi forskrifter om hvilke opplysninger som må foreligge for at et erverv kan sies å gå inn under §§ 4, 5 og 7, og om hva som er fulldyrket jord etter § 4 første ledd nr. 4."
                    ]
                }
            ]
        },
        {
            "name": "Kapittel 4. Forhold av betydning for om konsesjon skal gis",
            "paragraphs": [
                {
                    "name": "§ 9",
                    "title": "(særlige forhold for landbrukseiendommer)",
                    "sections": [
                        "Ved avgjørelsen av søknad om konsesjon for erverv av eiendom som skal nyttes til landbruksformål skal det til fordel for søker legges særlig vekt på",
                        "1.om den avtalte prisen tilgodeser en samfunnsmessig forsvarlig prisutvikling,",
                        "2.om erververs formål vil ivareta hensynet til bosettingen i området,",
                        "3.om ervervet innebærer en driftsmessig god løsning, og",
                        "4.om erververen anses skikket til å drive eiendommen.",
                        "Konsesjon skal i alminnelighet ikke gis dersom det ved ervervet oppstår sameie i eiendommen, eller antallet sameiere økes.",
                        "Det kan gis konsesjon til selskaper med begrenset ansvar. Det skal legges vekt på hensynet til dem som har yrket sitt i landbruket."
                    ]
                },
                {
                    "name": "§ 10",
                    "title": "(særlige forhold ved avgjørelser av saker etter forskrift om nedsatt konsesjonsgrense)",
                    "sections": [
                        "Departementet skal gi konsesjon når det ikke er nødvendig å hindre at eiendommen blir brukt til fritidsformål. Ved denne avgjørelsen kan det blant annet legges vekt på eiendommens beliggenhet, herunder om det området der eiendommen ligger i har karakter av å være et utpreget fritidsområde, bebyggelsens art og standard, hvor lang tid det er gått siden eiendommen er brukt som helårsbolig, hvor lang tid den ble brukt som helårsbolig, og om det er påregnelig at andre vil kjøpe eiendommen for å bruke den til helårsbolig.",
                        "Konsesjon skal også gis dersom departementet finner det godtgjort at eiendommen bare kan avhendes som helårsbolig til en pris som er vesentlig lavere enn prisnivået for tilsvarende helårsboliger i området."
                    ]
                },
                {
                    "name": "§ 11",
                    "title": "(vilkår for konsesjon)",
                    "sections": [
                        "Konsesjon etter loven kan gis på slike vilkår som i hvert enkelt tilfelle finnes påkrevd av hensyn til de formål loven skal fremme. Det kan lempes på vilkårene etter søknad."
                    ]
                }
            ]
        },
        {
            "name": "Kapittel 5. Saksbehandlingen",
            "paragraphs": [
                {
                    "name": "§ 12",
                    "title": "(søknad om konsesjon)",
                    "sections": [
                        "Søknad om konsesjon etter loven skal sendes til ordføreren i den kommune der eiendommen ligger. Søknaden skal være i samsvar med skjema fastsatt av departementet. Søknaden skal opplyse om erververen, den eiendommen det gjelder og om formålet med og alle vilkårene for ervervet. Gjelder det arv, gave eller gavesalg, skal eiendommens eller rettighetens verdi oppgis. Kopier av hjemmelsdokument (skjøte), kontrakt og takst skal vedlegges hvis slike dokumenter foreligger. Det må gjøres rede for forhold som kan ha betydning for spørsmålet om konsesjon. Eieren og brukeren må finne seg i at det blir holdt befaring, oppmåling, kartlegging og bonitering av eiendom og bebyggelse.",
                        "Kongen kan gi nærmere regler om hvilke opplysninger og dokumenter som skal følge med en søknad om konsesjon, og om at søknaden skal skrives på særskilt skjema."
                    ]
                },
                {
                    "name": "§ 13",
                    "title": "(frist for søknad om konsesjon)",
                    "sections": [
                        "Søknad etter § 12 skal sendes til ordføreren innen fire uker etter at avtalen om overdragelsen ble gjort eller erververen fikk rådighet over eiendommen. Ved tvangssalg regnes fristen fra stadfestelsen av budet. Namsretten skal sende melding til departementet når den stadfester et bud fra en kjøper som trenger konsesjon til ervervet.",
                        "Overholdes ikke reglene i første ledd, skal Kongen sette en frist for erververen til å søke om konsesjon.",
                        "Kongen kan sette en frist for erververen til å søke konsesjon dersom:",
                        "1.tidsgrensen for tvangsbruk etter § 3 annet ledd overskrides.",
                        "2.erververen unnlater å bygge innen 5 år i strid med § 4 annet ledd.",
                        "3.erververen foretar bruksendring i strid med plan i henhold til § 4 tredje eller fjerde ledd.",
                        "4.erverver som nevnt i § 5 første ledd nr. 1 eller 2 ikke overholder bo- og driveplikten etter § 5 annet ledd eller odelsloven § 27.",
                        "5.erverver som nevnt i § 5 første ledd nr. 5 ikke overholder fristen for videresalg.",
                        "6.kravet til bosetting etter § 7 tredje ledd jf. § 6 ikke overholdes.",
                        "Oversittes fristen for å søke konsesjon kommer § 19 tilsvarende til anvendelse."
                    ]
                },
                {
                    "name": "§ 14",
                    "title": "(forskrift om saksbehandlingen)",
                    "sections": [
                        "Kongen kan gi nærmere forskrifter som supplerer saksbehandlingsreglene i forvaltningsloven og loven her, herunder om at den ordinære saksgang skal fravikes for visse typer saker og om intern arbeidsdeling i fylkeslandbruksstyret slik at styret kan overlate til administrasjonen å gi uttalelse eller ta avgjørelser på vegne av styret i nærmere bestemte saker."
                    ]
                }
            ]
        },
        {
            "name": "Kapittel 6. Forskjellige bestemmelser",
            "paragraphs": [
                {
                    "name": "§ 15",
                    "title": "(konsesjon er et vilkår for tinglysing)",
                    "sections": [
                        "Erverv som krever konsesjon etter denne loven, kan ikke tinglyses med mindre konsesjon er gitt."
                    ]
                },
                {
                    "name": "§ 16",
                    "title": "(overtredelse av konsesjonsvilkår)",
                    "sections": [
                        "For overtredelse av vilkår som er satt for konsesjon i henhold til denne loven, kan Kongen fastsette en tvangsmulkt som påløper inntil forholdet er bragt i orden, eller som forfaller for hver overtredelse. Pålegg om mulkt er tvangsgrunnlag for utlegg.",
                        "Dersom en konsesjon er gitt på grunnlag av uriktige eller ufullstendige opplysninger om forhold av vesentlig betydning, eller erververen overtrer fastsatte vilkår av vesentlig betydning, kan konsesjonen trekkes tilbake.",
                        "Blir konsesjonen trukket tilbake, skal det fastsettes en frist for innehaveren til å sørge for at eiendommen blir overdratt til noen som lovlig kan erverve den. Oversittes fristen, får § 19 tilsvarende anvendelse."
                    ]
                },
                {
                    "name": "§ 17",
                    "title": "(kontroll med at vilkår overholdes m.m.)",
                    "sections": [
                        "Kommunen og fylkesmannen skal føre kontroll med at vilkår som er satt for konsesjon blir overholdt. Melding om overtredelse eller brudd på forutsetninger skal straks sendes til departementet. Det samme gjelder dersom kommunen eller fylkesmannen får kjennskap til erverv som mangler nødvendig konsesjon etter denne loven.",
                        "Kongen kan bestemme at andre sakkyndige organer skal utføre gjøremålene etter denne paragrafen istedenfor eller i tillegg til fylkesmannen eller kommunen."
                    ]
                },
                {
                    "name": "§ 18",
                    "title": "(frist til å ordne forholdet når konsesjon ikke er gitt)",
                    "sections": [
                        "Er søknad om konsesjon ikke innsendt innen den fristen som er satt i medhold av § 13 annet eller tredje ledd, eller er søknaden avslått, skal Kongen sette en frist for panthaver til å bringe tvangsbruk som strider mot § 3 annet ledd til opphør eller sette en frist for erververen til å sørge for enten at overdragelsen blir omgjort eller at eiendommen blir overdratt til noen som kan få konsesjon eller som ikke trenger konsesjon."
                    ]
                },
                {
                    "name": "§ 19",
                    "title": "(oversittelse av fastsatt frist)",
                    "sections": [
                        "Oversittes en frist som er fastsatt etter § 17 for avvikling av eiendomserverv eller panthavers tvangsbruk, kan departementet uten varsel la eiendommen selge gjennom namsmyndighetene etter reglene om tvangssalg så langt de passer. Bestemmelsene i tvangsfullbyrdelsesloven § 11-20 om det minste bud som kan stadfestes, gjelder ikke i slike tilfeller.",
                        "Oversittes en frist som er fastsatt etter § 17 når det gjelder rettigheter som nevnt i § 3 første ledd, kan departementet enten la rettigheten tvangsselge etter reglene i første ledd eller med bindende virkning erklære rettigheten for bortfalt."
                    ]
                },
                {
                    "name": "§ 20",
                    "title": "(forbud mot forringelse av eiendommen)",
                    "sections": [
                        "Er et erverv av en fast eiendom betinget av konsesjon etter denne loven, må det inntil forholdet er bragt i orden ikke foretas hugst eller noe som forringer eiendommens verdi. Departementet kan i konkrete tilfeller gjøre unntak fra dette.",
                        "Forsettlig overtredelse av forbudet i første ledd straffes med bøter. Det som er avvirket eller på annen måte fraskilt eiendommen i strid med forbudet eller verdien av dette, kan inndras hos den skyldige eller den han har handlet på vegne av."
                    ]
                },
                {
                    "name": "§ 21",
                    "title": "(ikrafttredelse)",
                    "sections": [
                        "Loven trer i kraft fra den tid Kongen bestemmer.",
                        "Fra samme tid oppheves lov 31. mai 1974 nr. 19 om konsesjon ved erverv av fast eiendom (konsesjonsloven)."
                    ]
                },
                {
                    "name": "§ 22",
                    "title": "(overgangsbestemmelser)",
                    "sections": [
                        "Forskrifter fastsatt med hjemmel i lov 31. mai 1974 nr. 19 § 5 tredje ledd skal gjelde til de blir endret eller opphevet. Forskriftene skal forstås i samsvar med de nye reglene i § 7 i denne loven, jf. § 4 første ledd nr. 4.",
                        "Dersom konsesjonssaken ikke er endelig avgjort når loven trer i kraft, skal unntakene fra konsesjonsplikt på grunnlag av eiendommens karakter og erververens stilling i §§ 4 og 5 gjelde selv om ervervet av eiendommen er skjedd før loven trådte i kraft.",
                        "Dersom konsesjonssaken ikke er endelig avgjort når loven trer i kraft, skal erverv av aksjer eller parter i selskap med begrenset ansvar som omfattes av bestemmelsen om konsesjonsplikt etter tidligere konsesjonslov § 4, følge de nye bestemmelsene selv om ervervet av eiendommen er skjedd før loven trådte i kraft.",
                        "Konsesjonssaken anses som endelig avgjort i forhold til annet og tredje ledd dersom klage ikke er mottatt innen klagefristens utløp, eller dersom forvaltningen har fattet avgjørelse i klagesaken.",
                        "Ved lovbestemt bo- og driveplikt som har oppstått etter tidligere konsesjonslov § 6 første ledd nr. 1, får den nye bestemmelsen i § 5 annet ledd anvendelse selv om eiendommen er ervervet før loven trådte i kraft."
                    ]
                },
                {
                    "name": "§ 23",
                    "title": "(endringer i andre lover) skal lyde:",
                    "sections": [
                        "1. I lov 21. mai 1965 om skogbruk og skogvern gjøres følgende endringer:",
                        "§ 4 tredje ledd oppheves.",
                        "Nåværende fjerde ledd blir tredje ledd.",
                        "§ 35 annet ledd oppheves.",
                        "§ 37 oppheves.",
                        "2. I lov 12. mai 1995 nr. 23 om jord oppheves § 4."
                    ]
                }
            ]
        }
    ]
}
{
    "lawId": "LOV-2005-06-03-32",
    "lawName": "Lov om endringer i lov 21. desember 2000 nr. 105 om opplysningsplikt og angrerett mv. ved fjernsalg og salg utenfor fast utsalgssted (angrerettloven) mv",
    "shortName": "Endringslov til angrerettloven",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 3 a",
                    "title": "Forholdet til annet regelverk",
                    "sections": [
                        "Loven medfører ingen begrensninger i krav til opplysningsplikt eller krav til avtalen som følger av andre regler.",
                        "§ 6 første ledd ny bokstav f skal lyde:",
                        "f)finansiell tjeneste: enhver tjeneste som har karakter av bank-, kreditt-, forsikrings-, individuell pensjons-, investerings- eller betalingstjeneste.",
                        "Overskriften i § 7 skal lyde:"
                    ]
                },
                {
                    "name": "§ 7",
                    "title": "Opplysningsplikt før avtaleinngåelsen ved avtaler om varer og andre tjenester enn finansielle tjenester",
                    "sections": [
                        "§ 7 fjerde ledd oppheves.",
                        "Ny § 7 a skal lyde:"
                    ]
                },
                {
                    "name": "§ 7 a",
                    "title": "Forhåndsopplysninger ved fjernsalg av finansielle tjenester",
                    "sections": [
                        "I rimelig tid før forbrukeren blir bundet av en fjernsalgsavtale skal tjenesteyteren gi forbrukeren opplysninger om:",
                        "a)tjenesteyterens navn, organisasjonsnummer og ervervsmessige hovedaktivitet og tjenesteyterens geografiske adresse. Har en utenlandsk tjenesteyter en representant her i landet, eller tjenesteyteren for øvrig representeres overfor forbrukeren av en annen næringsdrivende, skal forbrukeren ha tilsvarende opplysninger om representanten,",
                        "b)eventuelle godkjenningsordninger som virksomheten er underlagt og opplysninger om den relevante tilsynsmyndigheten,",
                        "c)den finansielle tjenestens viktigste egenskaper,",
                        "d)eventuelle særskilte risikoer knyttet til det finansielle instrumentet eller til operasjoner som skal utføres. Er tjenestens pris avhengig av svingninger i finansmarkedene, skal det opplyses om dette og om at historisk verdiutvikling og avkastning ikke kan brukes som indikator på framtidig utvikling og avkastning,",
                        "e)den samlede prisen forbrukeren skal betale, inklusive provisjoner, gebyrer og alle skatter og avgifter som betales gjennom tjenesteyteren, og spesifikasjon av alle enkeltelementer i prisen. Kan det ikke opplyses om nøyaktig pris, skal det opplyses om utregningsgrunnlaget,",
                        "f)at det kan finnes andre avgifter og/eller kostnader som ikke betales gjennom eller blir pålagt gjennom tjenesteyteren,",
                        "g)eventuelle grenser for hvor lenge opplysningene er gyldige,",
                        "h)ordninger for betaling og for oppfylling av avtalen,",
                        "i)eventuelle særlige tilleggskostnader som belastes forbrukeren ved bruk av fjernkommunikasjonsmetoden,",
                        "j)forbrukeren har angrerett eller ikke, den eventuelle angrefristens lengde, vilkår for å bruke angreretten, herunder hvilket beløp forbrukeren kan bli avkrevd ved bruk av angreretten,",
                        "k)hvordan angreretten kan brukes, blant annet hvilken adresse melding om bruk av angreretten kan sendes til, samt om følgene av å ikke bruke angreretten,",
                        "l)avtalens korteste varighet for avtaler om løpende eller tilbakevendende finansielle tjenester,",
                        "m)eventuelle rettigheter avtalen gir partene til førtidig eller ensidig å avslutte avtaleforholdet, herunder eventuelle vederlag som pålegges i henhold til avtalen i slike tilfelle,",
                        "n)navnet på den medlemsstaten eller medlemsstatene hvis lover er brukt av tjenesteyter som grunnlag for å kontakte forbrukeren før avtalen inngås,",
                        "o)eventuelle lovvalgs- eller vernetingsbestemmelser i avtalen,",
                        "p)på hvilket eller hvilke språk avtalevilkårene og forhåndsopplysningene nevnt i denne bestemmelsen fins, samt på hvilket eller hvilke språk tjenesteyteren, med samtykke fra forbrukeren, forplikter seg til å kommunisere så lenge avtalen løper,",
                        "q)muligheten for å få løst eventuelle tvister med tjenesteyteren utenfor domstolene og hvordan forbrukere eventuelt kan benytte seg av ordningene,",
                        "r)garantifond eller erstatningsordninger som ikke er omfattet av direktiv 94/19/EF om innskuddsgarantiordninger og direktiv 97/9/EF om erstatningsordninger for investorer.",
                        "Opplysningene skal gis på en klar og forståelig måte og i en form som er tilpasset den fjernkommunikasjonsmetoden som er brukt. Det skal tas særskilt hensyn til behovet for beskyttelse av umyndige, som for eksempel mindreårige. Der markedsføringen er rettet til norske forbrukere, skal opplysningene være på norsk. Hvis tjenesteyteren ikke gir alle opplysningene i markedsføringen, skal det opplyses om hvor forbrukeren kan få dem.",
                        "Forutsatt at forbrukeren uttrykkelig har gitt sitt samtykke til dette, kan tjenesteyteren i telefonsamtaler nøye seg med å gi opplysningene nevnt i første ledd bokstav a, c, d, e og j. Tjenesteyteren skal i så fall informere forbrukeren om at flere opplysninger er tilgjengelige på forespørsel, og hva slags opplysninger dette er. Tjenesteyteren skal uansett gi fullstendige opplysninger etter første ledd skriftlig på varig medium på det tidspunktet som følger av reglene i § 9 a.",
                        "Hvis det utføres flere separate transaksjoner av samme type mellom de samme partene uten at det foreligger noen innledende avtale om tjenesten, gjelder bestemmelsen her bare for den første transaksjonen. Hvis det går mer enn ett år mellom transaksjonene, skal opplysningene likevel gis på nytt.",
                        "§ 8 første og annet ledd skal lyde:",
                        "Departementet kan ved forskrift fastsette at selgeren eller tjenesteyteren plikter å gi andre opplysninger etter §§ 7 og 7 a.",
                        "Departementet kan ved forskrift gi nærmere bestemmelser om hvordan opplysningsplikten etter §§ 7 og 7 a skal oppfylles.",
                        "Kapitteloverskriften i kapittel 3 skal lyde:",
                        "Kapittel 3. Plikt til å gi opplysninger skriftlig på et varig medium",
                        "Overskriften i § 9 skal lyde:"
                    ]
                },
                {
                    "name": "§ 9",
                    "title": "Opplysningsplikt ved avtaleinngåelse ved avtaler om varer og andre tjenester enn finansielle tjenester",
                    "sections": [
                        "Innledningen til § 9 første ledd skal lyde:",
                        "I forbindelse med inngåelse av en avtale skal forbrukeren motta følgende opplysninger skriftlig på et varig medium som forbrukeren råder over:",
                        "§ 9 femte og sjette ledd oppheves.",
                        "Ny § 9 a skal lyde:"
                    ]
                },
                {
                    "name": "§ 9 a",
                    "title": "Opplysninger og avtalevilkår på varig medium ved fjernsalg av finansielle tjenester",
                    "sections": [
                        "I rimelig tid før forbrukeren blir bundet av en avtale skal tjenesteyteren gi forbrukeren alle avtalevilkår og alle opplysninger etter § 7 a første ledd, skriftlig på et varig medium som forbrukeren råder over. Hvis avtalen inngås på forbrukerens oppfordring og det brukes en fjernkommunikasjonsmetode som ikke gjør det mulig å gi avtalevilkår og opplysninger på varig medium før avtaleinngåelsen, skal tjenesteyteren oppfylle sine forpliktelser straks etter at avtalen er inngått.",
                        "§ 7 a fjerde ledd gjelder tilsvarende.",
                        "Ny § 9 b skal lyde:"
                    ]
                },
                {
                    "name": "§ 9 b",
                    "title": "Rett for forbrukeren til ved fjernsalg av finansielle tjenester å få avtalevilkår på papir og til å bytte fjernkommunikasjonsmetode",
                    "sections": [
                        "Forbrukeren kan når som helst under avtaleforholdet be om å få avtalevilkårene på papir.",
                        "Forbrukeren har rett til å bytte til en annen fjernkommunikasjonsmetode, med mindre dette er i strid med avtalen eller med den typen finansiell tjeneste som ytes.",
                        "Ny § 9 c skal lyde:"
                    ]
                },
                {
                    "name": "§ 9 c",
                    "title": "Opplysninger på varig medium ved salg av finansielle tjenester utenfor fast utsalgssted",
                    "sections": [
                        "I forbindelse med inngåelse av en avtale om finansielle tjenester som inngås utenfor fast utsalgssted, skal tjenesteyteren gi forbrukeren opplysninger som nevnt i § 7 a første ledd bokstav j og k skriftlig på et varig medium som forbrukeren råder over.",
                        "§ 10 første ledd skal lyde:",
                        "Departementet kan ved forskrift fastsette nærmere bestemmelser om krav til oppfyllelse av opplysningsplikten etter §§ 9, 9 a og 9 c, herunder at opplysninger om angreretten skal gis ved bruk av et angrefristformular fastsatt av departementet.",
                        "§ 11 første ledd annet punktum skal lyde:",
                        "Ved fjernsalg løper fristen uansett ut senest 3 måneder etter at varen er mottatt, eller etter 1 år dersom opplysninger om angrerett ikke er gitt.",
                        "Kapitteloverskriften i kapittel 5 skal lyde:",
                        "Kapittel 5. Angrerett ved avtaler om andre tjenester enn finansielle tjenester",
                        "§ 18 første ledd annet punktum skal lyde:",
                        "Ved fjernsalg løper fristen uansett ut senest 3 måneder etter at avtalen ble inngått, eller etter 1 år dersom opplysning om angreretten ikke er gitt.",
                        "§ 19 annet ledd oppheves.",
                        "Nytt kapittel 5 A skal lyde:"
                    ]
                }
            ]
        },
        {
            "name": "Kapittel 5 A. Angrerett ved avtaler om finansielle tjenester",
            "paragraphs": [
                {
                    "name": "§ 22 a",
                    "title": "Rett til å gå fra avtalen (angrerett) ved fjernsalg",
                    "sections": [
                        "Forbrukeren har rett til å gå fra avtalen (angrerett) innen 14 dager ved å gi melding til tjenesteyteren etter tredje ledd. For avtaler om livsforsikring og individuelle pensjonsavtaler er fristen 30 dager.",
                        "Fristen løper fra avtalen er inngått eller, ved livsforsikringsavtaler, fra forbrukeren har fått melding om at avtalen er inngått, forutsatt at avtalevilkårene og opplysningene som kreves med hjemmel i § 9 a første ledd er mottatt på foreskreven måte. Dersom opplysningsplikten først oppfylles etter avtaleinngåelsen eller melding om at en livsforsikringsavtale er inngått, løper fristen fra det tidspunktet opplysningsplikten er oppfylt.",
                        "Bestemmelsen i § 13 om melding om bruk av angreretten og fristberegning gjelder tilsvarende."
                    ]
                },
                {
                    "name": "§ 22 b",
                    "title": "Unntak fra angreretten ved fjernsalg",
                    "sections": [
                        "Angreretten gjelder ikke for",
                        "a)tjenester der prisen avhenger av svingninger på finansmarkedet som tjenesteyteren ikke har innflytelse på og som kan forekomme i angreperioden",
                        "b)avtaler om reise- og reisegodsforsikring eller andre forsikringsavtaler med kortere varighet enn en måned",
                        "c)avtaler som etter forbrukerens uttrykkelige anmodning er blitt oppfylt av begge parter før forbrukeren utøver sin angrerett",
                        "d)kreditt som er sikret ved pant i fast eiendom eller i rettighet knyttet til fast eiendom."
                    ]
                },
                {
                    "name": "§ 22 c",
                    "title": "Gjennomføring av angreretten ved fjernsalg",
                    "sections": [
                        "Ved bruk av angreretten faller partenes plikt til å oppfylle avtalen bort. Dersom noen av partene har oppfylt deler av avtalen, skal det skje en tilbakeføring.",
                        "Ved bruk av angreretten kan forbrukeren kun pålegges å betale for den tjenesten som faktisk er levert. Det beløpet forbrukeren skal betale skal stå i rimelig forhold til omfanget av den tjenesten som allerede er levert sammenlignet med avtalens fulle oppfyllelse.",
                        "Rett til betaling forutsetter at oppfyllelse av avtalen er påbegynt etter forbrukerens anmodning og at forbrukeren er blitt opplyst om det beløpet som skal betales i samsvar med reglene i § 7 a bokstav j jf. § 9 a første ledd.",
                        "Tjenesteyteren skal snarest mulig og senest i løpet av 30 kalenderdager tilbakebetale ethvert beløp som han har mottatt fra forbrukeren i forbindelse med avtalen, med unntak av eventuelle beløp etter annet ledd. Fristen løper fra den dagen tjenesteyteren mottar melding om bruk av angreretten.",
                        "Forbrukeren skal snarest mulig og senest i løpet av 30 kalenderdager tilbakeføre ethvert beløp og/eller formuesgode som han eller hun har mottatt. Fristen løper fra den dagen forbrukeren sender melding om bruk av angreretten."
                    ]
                },
                {
                    "name": "§ 22 d",
                    "title": "Oppheving av visse tilknyttede avtaler ved fjernsalg",
                    "sections": [
                        "Hvis det til en finansiell tjeneste er knyttet en annen fjernsalgsavtale om tjenester som skal leveres av tjenesteyteren, oppheves den andre avtalen uten at det kan kreves vederlag for opphevelsen dersom forbrukeren benytter angreretten etter § 22 a.",
                        "Første ledd gjelder tilsvarende når den tilknyttede tjenesten ytes av en annen enn den som yter den finansielle tjenesten på grunnlag av avtale mellom dem. Den som yter den finansielle tjenesten skal i så fall gi melding til den andre tjenesteyteren umiddelbart etter at melding om bruk av angreretten er mottatt fra forbrukeren."
                    ]
                },
                {
                    "name": "§ 22 e",
                    "title": "Rett til å gå fra avtalen (angrerett) ved salg utenfor fast utsalgssted",
                    "sections": [
                        "Forbrukeren har rett til å gå fra avtalen (angrerett) ved å gi melding til tjenesteyteren etter § 20 innen 14 dager etter at de opplysningene som kreves med hjemmel i § 9 c er mottatt på foreskreven måte.",
                        "Departementet kan ved forskrift fastsette særlige regler om angreretten og kan herunder gjøre unntak fra angreretten for bestemte typer tjenester.",
                        "Bestemmelsene i § 13 om melding om bruk av angreretten og fristberegning gjelder tilsvarende."
                    ]
                },
                {
                    "name": "§ 22 f",
                    "title": "Gjennomføring av angreretten ved salg utenfor fast utsalgssted",
                    "sections": [
                        "Ved bruk av angreretten faller partenes plikt til å oppfylle avtalen bort.",
                        "Dersom noen av partene har oppfylt hele eller deler av avtalen, skal det skje en tilbakeføring. Bestemmelsene i §§ 14 og 15 gjelder tilsvarende for tilbakebetaling av vederlag og tilbakeføring av varer forbrukeren har mottatt i forbindelse med tjenesteavtalen.",
                        "Bestemmelsen i § 17 om virkninger for kredittavtaler gjelder tilsvarende.",
                        "Kapitteloverskriften i kapittel 6 skal lyde:",
                        "Kapittel 6. Gjennomføring av avtalen ved andre avtaler enn avtaler om finansielle tjenester",
                        "I lov 28. april 1978 nr. 18 om behandling av forbrukertvister skal § 14 lyde:"
                    ]
                }
            ]
        },
        {
            "name": "II",
            "paragraphs": [
                {
                    "name": "§ 14",
                    "title": "Forholdet til klagenemnder",
                    "sections": [
                        "Departementet kan godkjenne at klager som ellers faller inn under Forbrukertvistutvalgets kompetanse i stedet skal behandles av en klagenemnd.",
                        "Kongen kan gi nærmere regler om hvilke krav som kan stilles til klagenemndas vedtekter for at godkjennelse kan gis.",
                        "Loven trer i kraft fra den tid Kongen bestemmer."
                    ]
                }
            ]
        },
        {
            "name": "III",
            "paragraphs": []
        }
    ]
}
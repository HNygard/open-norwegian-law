{
    "lawId": "LOV-2005-04-29-23",
    "lawName": "Lov om endringer i lov 11. juni 1976 nr. 79 om kontroll med produkter og forbrukertjenester (produktkontrolloven)",
    "shortName": "Endringslov til produktkontrolloven",
    "authorityDescription": null,
    "chapters": [
        {
            "name": "I",
            "paragraphs": [
                {
                    "name": "§ 1",
                    "title": "Lovens formål",
                    "sections": [
                        "Denne lov har til formål å:",
                        "a)forebygge at produkter og forbrukertjenester medfører helseskade, herunder sørge for at forbrukerprodukter og forbrukertjenester er sikre,",
                        "b)forebygge at produkter medfører miljøforstyrrelse, bl.a. i form av forstyrrelse av økosystemer, forurensning, avfall, støy og lignende,",
                        "c)forebygge miljøforstyrrelse ved å fremme effektiv bruk av energi i produkter."
                    ]
                },
                {
                    "name": "§ 2",
                    "title": "Lovens saklige virkeområde",
                    "sections": [
                        "Denne lov kommer til anvendelse på produksjon, herunder utprøving, innførsel, omsetning, bruk og annen behandling av produkt og forbrukertjenester.",
                        "Kongen kan ved forskrift eller enkeltvedtak bestemme at produkt eller forbrukertjeneste helt eller delvis skal være unntatt fra lovens virkeområde."
                    ]
                },
                {
                    "name": "§ 2 a",
                    "title": "Definisjoner",
                    "sections": [
                        "Med produkt menes råvare, hjelpestoff, halvfabrikat og ferdig vare av ethvert slag.",
                        "Med forbruker menes en fysisk person som ikke hovedsakelig handler som ledd i næringsvirksomhet.",
                        "Med forbrukerprodukt menes ethvert produkt som er beregnet på forbrukere eller som med rimelighet kan forventes brukt av forbrukere.",
                        "Med sikkert forbrukerprodukt menes et forbrukerprodukt som med utgangspunkt i normale bruksvilkår eller bruksvilkår som med rimelighet kan forventes, ikke medfører en uakseptabel risiko for helseskade, som ikke er i samsvar med et høyt vernenivå for menneskers helse og sikkerhet.",
                        "Med forbrukertjenester menes tjenester som tilbys fysiske personer hovedsakelig utenfor næringsvirksomhet.",
                        "Med sikker forbrukertjeneste menes en tjeneste som med utgangspunkt i normale vilkår for gjennomføring eller vilkår for gjennomføring som med rimelighet kan forventes, ikke medfører en uakseptabel risiko for helseskade, som ikke er i samsvar med et høyt vernenivå for menneskers helse og sikkerhet.",
                        "Med harmonisert standard menes europeisk standard som er utarbeidet i overensstemmelse med mandat fra EU-kommisjonen og EFTA, og som er offentliggjort i EF-tidende og i EØS-tillegget til disse."
                    ]
                },
                {
                    "name": "§ 3",
                    "title": "Aktsomhetsplikt m.v.",
                    "sections": [
                        "Den som produserer, innfører, omsetter, bruker eller på annen måte behandler produkt som kan medføre virkning som nevnt i § 1, skal vise aktsomhet og treffe rimelige tiltak for å forebygge og begrense slik virkning.",
                        "Den som eier eller leder virksomhet som tilbyr forbrukertjenester, eller utfører arbeid i slik virksomhet, skal vise aktsomhet og treffe rimelige tiltak for å forebygge at forbrukertjenesten medfører helseskade. Mottaker av forbrukertjeneste skal vise aktsomhet ved benyttelse av tjenesten.",
                        "Den som produserer eller innfører produkt plikter å skaffe seg slik kunnskap som er nødvendig for å vurdere om det kan medføre virkning som nevnt i § 1.",
                        "Den som eier eller leder virksomhet som tilbyr forbrukertjenester, plikter å skaffe seg slik kunnskap som er nødvendig for å kunne vurdere faren for helseskade.",
                        "Personer som nevnt i tredje og fjerde ledd plikter å gi bruker av forbrukerprodukt og mottaker av en forbrukertjeneste tilstrekkelig og relevant informasjon slik at disse settes i stand til å vurdere sikkerheten ved disse og eventuelt sikre seg mot fare, med mindre dette klart fremgår uten slik informasjon. Informasjonen skal være tydelig, lett tilgjengelig og tilpasset brukerens og mottakerens behov. Slike opplysninger medfører ikke fritak fra lovens øvrige krav.",
                        "Denne paragraf gjelder ikke for et produkts energieffektivitet.",
                        "Ny § 3 b skal lyde:"
                    ]
                },
                {
                    "name": "§ 3 b",
                    "title": "Kriterier for vurdering av sikkerheten ved forbrukerprodukter og forbrukertjenester",
                    "sections": [
                        "Dersom annet ikke følger av fjerde ledd, skal forbrukerprodukter anses å være sikre, jf. § 2 a fjerde ledd, når de er i overensstemmelse med nasjonal standard som oppfyller kravene i harmonisert standard.",
                        "Dersom harmonisert standard som nevnt i første ledd ikke foreligger, eller der denne ikke er dekkende for det aktuelle produkt, skal produktets sikkerhet vurderes ved særlig å ta hensyn til:",
                        "a)Nasjonale standarder som ikke er nevnt i første ledd.",
                        "b)Kommisjonsrekommandasjoner som angir retningslinjer for produktsikkerhetsvurderingen.",
                        "c)Regler for god praksis for produktsikkerhet som gjelder på det aktuelle området.",
                        "d)Det gjeldende tekniske utviklingsnivå.",
                        "e)Det sikkerhetsnivå som med rimelighet kan forventes av brukeren.",
                        "Første og annet ledd gjelder tilsvarende ved vurdering av om forbrukertjenester anses å være sikre, jf. § 2 a sjette ledd.",
                        "Bestemmelsene i denne paragraf er ikke til hinder for at det fattes vedtak etter §§ 4, 6 og 6 a i tilfeller der det viser seg at forbrukerproduktet eller forbrukertjenesten, til tross for overensstemmelse med kriteriene oppstilt i første og annet ledd, ikke er sikker.",
                        "§ 4 første ledd skal lyde:",
                        "Når det finnes påkrevet for å forebygge at produkt medfører virkning som nevnt i § 1, kan Kongen treffe vedtak om:",
                        "a)produksjon, innførsel, omsetning, merking, bruk og annen behandling av produkt,",
                        "b)retur- og panteordninger, gjenvinning og avfallsbehandling m.v. av produkt,",
                        "c)hvordan produkt skal være innrettet eller sammensatt, og maksimalgrenser for støy og utslipp av forurensende stoffer fra produkt,",
                        "d)at produkt ikke kan produseres, innføres eller omsettes uten godkjenning,",
                        "e)forbud mot produksjon, innførsel, omsetning og bruk av produkt.",
                        "§ 4 a første ledd bokstav b) skal lyde:",
                        "b)produksjon og omsetning av produkt;",
                        "§ 5 annet og tredje ledd skal lyde:",
                        "Kongen kan kreve at den som produserer eller innfører produkt fremlegger representativ prøve av produktet eller iverksetter undersøkelser som finnes nødvendig for å vurdere et produkts egenskaper og virkninger. Kostnadene ved undersøkelser som nevnt i første punktum bæres av vedkommende produsent eller importør, med mindre Kongen bestemmer at kostnadene helt eller delvis skal dekkes av det offentlige.",
                        "Kongen kan selv iverksette slike undersøkelser, og kan når det finnes rimelig pålegge produsent eller importør å bære kostnadene ved undersøkelsen. Kostnadene er tvangsgrunnlag for utlegg.",
                        "Ny § 5 a skal lyde:"
                    ]
                },
                {
                    "name": "§ 5 a",
                    "title": "Oppbevaring av dokumenter for sporing av forbrukerprodukter",
                    "sections": [
                        "Enhver som distribuerer forbrukerprodukter skal ha tilgjengelig opplysninger som er nødvendig for å kunne spesifisere og spore produktenes opprinnelse. Opplysningene skal holdes tilgjengelig for kontroll i 5 år fra utgangen av det året de mottas.",
                        "§ 6 første ledd første punktum skal lyde:",
                        "Kongen kan når særlige grunner foreligger nedlegge midlertidig forbud mot produksjon, innførsel, omsetning, bruk eller annen behandling av produkt, eller mot å tilby forbrukertjeneste, inntil tilstrekkelige opplysninger er fremlagt i overensstemmelse med § 5.",
                        "§ 6 a annet ledd skal lyde:",
                        "Vedtak kan gå ut på at det gis pålegg til den som produserer, innfører, bearbeider, omsetter, bruker eller på annen måte behandler produkt om å treffe tiltak, alene eller i samarbeid, for å redusere risikoen ved produktet, herunder:",
                        "a)Offentliggjøre advarselsinformasjon e.l. til distributør eller brukere av produktet.",
                        "b)Tilbakekalle produktet fra brukere eller distributører.",
                        "c)Uskadeliggjøre produktet.",
                        "§ 6 a fjerde ledd første punktum skal lyde:",
                        "Det kan videre treffes vedtak om forbud mot eksport av produkter og forbrukertjenester som utgjør en uakseptabel risiko som nevnt i første ledd.",
                        "§ 6 b skal lyde:"
                    ]
                },
                {
                    "name": "§ 6 b",
                    "title": "Meldeplikt",
                    "sections": [
                        "Produsent, importør eller distributør som vet eller burde vite at produkt vedkommende har gjort tilgjengelig for bruker utgjør en uakseptabel risiko for virkning som nevnt i § 1, skal straks informere tilsynsmyndighetene om dette.",
                        "Ved melding av forbrukerprodukter som ikke er sikre, skal informasjonen til tilsynsmyndighetene også inneholde opplysninger om de tiltak som er iverksatt for å forhindre at produktet medfører en uakseptabel risiko for forbruker.",
                        "Kongen kan gi nærmere regler om krav til meldeplikten og om når det kan gjøres unntak fra denne.",
                        "Meldeplikten etter første og annet ledd gjelder tilsvarende for den som eier eller leder virksomhet som tilbyr forbrukertjenester og som vet eller burde vite at denne utgjør en uakseptabel risiko for helseskade.",
                        "Tittel på § 10 skal lyde:"
                    ]
                },
                {
                    "name": "§ 10",
                    "title": "Rett til informasjon om produkter fra produsent, importør, bearbeider, omsetter eller bruker av produkt",
                    "sections": [
                        "§ 10 første ledd bokstav e) skal lyde:",
                        "e)hvem som er produsent eller importør av produktet.",
                        "§ 10 annet ledd skal lyde:",
                        "Informasjon etter første ledd kan kreves fra produsent, importør, bearbeider, omsetter eller bruker av produktet.",
                        "§ 10 sjuende ledd skal lyde:",
                        "Produsent, importør, bearbeider og omsetter av produkter skal gi informasjon som omfattes av denne paragrafen, til etterfølgende salgsledd.",
                        "Loven trer i kraft fra det tidspunkt Kongen fastsetter."
                    ]
                }
            ]
        },
        {
            "name": "II",
            "paragraphs": []
        }
    ]
}
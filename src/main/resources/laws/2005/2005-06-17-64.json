{
    "lawId": "LOV-2005-06-17-64",
    "lawName": "Lov om barnehager (barnehageloven)",
    "shortName": "Barnehageloven",
    "authorityDescription": "Ot.prp.nr.72 (2004–2005), Innst.O.nr.117 (2004–2005) og Besl.O.nr.112 (2004–2005). Odels- og lagtingsvedtak hhv. 10. og 14. juni 2005. Fremmet av Barne- og familiedepartementet.\nFølgende lover oppheves:\n1\tLov 5. mai 1995 nr. 19 om barnehager.\n2\tLov 19. juni 1997 nr. 64 om endringer i lov 5. mai 1995 nr. 19 om barnehager.",
    "chapters": [
        {
            "name": "Kapittel I. Barnehagens formål og innhold",
            "paragraphs": [
                {
                    "name": "§ 1",
                    "title": "Formål",
                    "sections": [
                        "Barnehagen skal gi barn under opplæringspliktig alder gode utviklings- og aktivitetsmuligheter i nær forståelse og samarbeid med barnas hjem.",
                        "Barnehagen skal hjelpe til med å gi barna en oppdragelse i samsvar med kristne grunnverdier.",
                        "Eiere av private barnehager kan i vedtektene bestemme at andre ledd ikke skal gjelde.",
                        "Private barnehager og barnehager eiet eller drevet av menigheter innen Den norske kirke kan i vedtektene fastsette særlige bestemmelser om livssynsformål."
                    ]
                },
                {
                    "name": "§ 2",
                    "title": "Barnehagens innhold",
                    "sections": [
                        "Barnehagen skal være en pedagogisk virksomhet.",
                        "Barnehagen skal bistå hjemmene i deres omsorgs- og oppdrageroppgaver, og på den måten skape et godt grunnlag for barnas utvikling, livslange læring og aktive deltakelse i et demokratisk samfunn.",
                        "Omsorg, oppdragelse og læring i barnehagen skal fremme menneskelig likeverd, likestilling, åndsfrihet, toleranse, helse og forståelse for bærekraftig utvikling. Barnehagen skal gi barn muligheter for lek, livsutfoldelse og meningsfylte opplevelser og aktiviteter i trygge og samtidig utfordrende omgivelser.",
                        "Barnehagen skal ta hensyn til barnas alder, funksjonsnivå, kjønn, sosiale, etniske og kulturelle bakgrunn, herunder samiske barns språk og kultur.",
                        "Barnehagen skal gi barn grunnleggende kunnskap på sentrale og aktuelle områder. Barnehagen skal støtte barns nysgjerrighet, kreativitet og vitebegjær og gi utfordringer med utgangspunkt i barnets interesser, kunnskaper og ferdigheter.",
                        "Barnehagen skal formidle verdier og kultur, gi rom for barns egen kulturskaping og bidra til at alle barn får oppleve glede og mestring i et sosialt og kulturelt fellesskap.",
                        "Departementet fastsetter en rammeplan for barnehagen. Rammeplanen skal gi retningslinjer for barnehagens innhold og oppgaver.",
                        "Barnehagens eier kan tilpasse rammeplanen til lokale forhold.",
                        "Med utgangspunkt i rammeplan for barnehagen skal samarbeidsutvalget for hver barnehage fastsette en årsplan for den pedagogiske virksomheten."
                    ]
                }
            ]
        },
        {
            "name": "Kapittel II. Barns og foreldres medvirkning",
            "paragraphs": [
                {
                    "name": "§ 3",
                    "title": "Barns rett til medvirkning",
                    "sections": [
                        "Barn i barnehagen har rett til å gi uttrykk for sitt syn på barnehagens daglige virksomhet.",
                        "Barn skal jevnlig få mulighet til aktiv deltakelse i planlegging og vurdering av barnehagens virksomhet.",
                        "Barnets synspunkter skal tillegges vekt i samsvar med dets alder og modenhet."
                    ]
                },
                {
                    "name": "§ 4",
                    "title": "Foreldreråd og samarbeidsutvalg",
                    "sections": [
                        "For å sikre samarbeidet med barnas hjem, skal hver barnehage ha et foreldreråd og et samarbeidsutvalg.",
                        "Foreldrerådet består av foreldrene/de foresatte til alle barna og skal fremme deres fellesinteresser og bidra til at samarbeidet mellom barnehagen og foreldregruppen skaper et godt barnehagemiljø. Er det i forskrift etter § 15 satt maksimalgrense for foreldrebetaling, kan bare foreldrerådet samtykke i foreldrebetaling ut over dette.",
                        "Samarbeidsutvalget skal være et rådgivende, kontaktskapende og samordnende organ. Samarbeidsutvalget består av foreldre/foresatte og ansatte i barnehagen, slik at hver gruppe er likt representert. Barnehagens eier kan delta etter eget ønske, men ikke med flere representanter enn hver av de andre gruppene.",
                        "Barnehageeieren skal sørge for at saker av viktighet forelegges foreldrerådet og samarbeidsutvalget."
                    ]
                },
                {
                    "name": "§ 5",
                    "title": "Felles samarbeidsutvalg for barnehage og skole",
                    "sections": [
                        "Kommunen kan bestemme at det skal være felles samarbeidsutvalg for kommunal barnehage og grunnskole. Der begge parter ønsker det, kan det etableres tilsvarende ordning for privat barnehage og kommunal eller privat skole. Samarbeidsutvalget settes også i slike tilfeller sammen etter § 4 tredje ledd, men slik at foreldre/foresatte og ansatte fra både barnehagen og skolen skal være representert, jf. lov om grunnskolen og den vidaregåande opplæringa (opplæringslova) § 11-1 fjerde ledd."
                    ]
                }
            ]
        },
        {
            "name": "Kapittel III. Godkjenningsplikt og oppgavefordeling",
            "paragraphs": [
                {
                    "name": "§ 6",
                    "title": "Virksomhetens plikt til å søke godkjenning",
                    "sections": [
                        "Virksomheter som har ansvar for barn under opplæringspliktig alder, plikter å søke godkjenning som barnehage når:\na)\tvirksomheten er regelmessig og ett eller flere barn har en ukentlig oppholdstid på mer enn 20 timer, og\nb)\tantall barn som er til stede samtidig er ti eller flere når barna er tre år eller eldre, eventuelt fem eller flere når barna er under tre år, og\nc)\tvirksomheten utføres mot godtgjøring.",
                        "Virksomheter etter første ledd må være godkjent før driften settes i gang."
                    ]
                },
                {
                    "name": "§ 7",
                    "title": "Barnehageeierens ansvar",
                    "sections": [
                        "Barnehageeieren skal drive virksomheten i samsvar med gjeldende lover og regelverk.",
                        "Barnehageeieren må legge fram opplysninger om regnskapsdata og tjenestedata etter forskrifter fastsatt av departementet.",
                        "Barnehageeieren plikter å gi barnets bostedskommune de opplysninger som er nødvendige for å kunne føre et register som nevnt i § 8 fjerde ledd.",
                        "Barnehageeieren skal fastsette barnehagens vedtekter. Vedtektene skal gi opplysninger som er av betydning for foreldrenes/de foresattes forhold til barnehagen, herunder\na)\teierforhold,\nb)\tformål, jf. § 1 fjerde ledd, herunder eventuell reservasjon fra § 1 annet ledd, jf. tredje ledd,\nc)\topptakskriterier,\nd)\tantall medlemmer i samarbeidsutvalget,\ne)\tbarnehagens åpningstid.",
                        "Godkjente virksomheter skal være registrert i Enhetsregisteret."
                    ]
                },
                {
                    "name": "§ 8",
                    "title": "Kommunens ansvar",
                    "sections": [
                        "Kommunen er lokal barnehagemyndighet. Kommunen skal gi veiledning og påse at barnehagene drives i samsvar med gjeldende regelverk.",
                        "Kommunen har plikt til å sørge for at det finnes et tilstrekkelig antall barnehageplasser for barn under opplæringspliktig alder. Utbyggingsmønster og driftsformer skal tilpasses lokale forhold og behov.",
                        "Kommunen har ansvaret for at barnehagetilbudet til samiske barn i samiske distrikt bygger på samisk språk og kultur. I øvrige kommuner skal forholdene legges til rette for at samiske barn kan sikre og utvikle sitt språk og sin kultur.",
                        "Hver kommune skal opprette og føre register til bruk for trygdekontorene i forbindelse med kontroll av beregning og utbetaling av kontantstøtte etter kontantstøtteloven. Registeret kan samkjøres mot trygdekontorets register over mottakere av kontantstøtte. Departementet gir forskrifter med utfyllende bestemmelser om føringen av registeret, hvilke opplysninger registeret skal inneholde og behandlingen av disse opplysningene.",
                        "Kommunen har rett til innsyn i dokumenter og adgang til barnehagelokaler i den utstrekning dette anses nødvendig for å ivareta kommunens oppgaver.",
                        "Kommunen forvalter tilskuddene til ikke-kommunale barnehager i kommunen."
                    ]
                },
                {
                    "name": "§ 9",
                    "title": "Fylkesmannens ansvar",
                    "sections": [
                        "Fylkesmannen skal veilede kommuner og eiere av virksomheter etter denne lov og er klageinstans i forhold til vedtak fattet av kommunen etter loven §§ 10, 11, 16, 17 og 18 og der det følger av forskrifter gitt i medhold av denne lov.",
                        "Fylkesmannen fører tilsyn med at kommunen utfører de oppgaver den som barnehagemyndighet er pålagt etter denne lov.",
                        "Fylkesmannen har rett til innsyn i dokumenter og adgang til barnehagelokaler i den utstrekning dette anses nødvendig for å ivareta fylkesmannens oppgaver."
                    ]
                }
            ]
        },
        {
            "name": "Kapittel IV. Barnehagemyndighetens generelle oppgaver mv.",
            "paragraphs": [
                {
                    "name": "§ 10",
                    "title": "Godkjenning",
                    "sections": [
                        "Kommunen avgjør søknad om godkjenning etter en vurdering av barnehagens egnethet i forhold til formål og innhold, jf. §§ 1 og 2.",
                        "Kommunen kan ved godkjenningen sette vilkår for driften med hensyn til antall barn, barnas alder og oppholdstid.",
                        "Kommunens vedtak kan påklages til fylkesmannen."
                    ]
                },
                {
                    "name": "§ 11",
                    "title": "Familiebarnehager",
                    "sections": [
                        "Godkjenning av familiebarnehager omfatter virksomhetens organisering og det enkelte hjems egnethet som lokale for familiebarnehagedrift.",
                        "Departementet kan gi forskrifter om godkjenning og drift av familiebarnehager."
                    ]
                },
                {
                    "name": "§ 12",
                    "title": "Samordnet opptaksprosess i kommunen",
                    "sections": [
                        "Alle godkjente barnehager i kommunen skal samarbeide om opptak av barn. Kommunen skal legge til rette for en samordnet opptaksprosess, der det tas hensyn til barnehagenes mangfold og egenart. Brukernes ønsker og behov skal tillegges stor vekt ved selve opptaket. Ved en samordnet opptaksprosess skal likebehandling av barn og likebehandling av kommunale og private barnehager sikres.",
                        "Forvaltningsloven kapittel IV-VI gjelder ikke for opptak i barnehage. Kongen gir forskrift om behandling av søknader om opptak i barnehage."
                    ]
                },
                {
                    "name": "§ 13",
                    "title": "Prioritet ved opptak",
                    "sections": [
                        "Barn med nedsatt funksjonsevne har rett til prioritet ved opptak i barnehage. Det skal foretas en sakkyndig vurdering for å vurdere om barnet har nedsatt funksjonsevne.",
                        "Barn som det er fattet vedtak om etter lov om barneverntjenester §§ 4-12 og 4-4 annet og fjerde ledd, har rett til prioritet ved opptak i barnehage.",
                        "Kommunen har ansvaret for at barn med rett til prioritet får plass i barnehage."
                    ]
                },
                {
                    "name": "§ 14",
                    "title": "Offentlig tilskudd til private barnehager",
                    "sections": [
                        "Godkjente barnehager skal behandles likeverdig i forhold til offentlige tilskudd. Kongen kan gi forskrifter med nærmere bestemmelser om hva som menes med likeverdig behandling."
                    ]
                },
                {
                    "name": "§ 15",
                    "title": "Foreldrebetaling",
                    "sections": [
                        "Kongen kan gi forskrifter med nærmere bestemmelser om foreldrebetaling i barnehagen, herunder søskenmoderasjon, inntektsgradering og maksimalgrense."
                    ]
                },
                {
                    "name": "§ 16",
                    "title": "Tilsyn",
                    "sections": [
                        "Kommunen fører tilsyn med virksomheter etter denne lov. Kommunen kan gi pålegg om retting av uforsvarlige eller ulovlige forhold ved godkjente eller godkjenningspliktige virksomheter. Hvis fristen for å etterkomme pålegget ikke overholdes, eller hvis forholdet ikke lar seg rette, kan kommunen vedta tidsbegrenset eller varig stenging av virksomheten. Kommunens stengingsvedtak skal sendes fylkesmannen til orientering. Vedtak om retting og stenging kan påklages til fylkesmannen."
                    ]
                }
            ]
        },
        {
            "name": "Kapittel V. Personalet",
            "paragraphs": [
                {
                    "name": "§ 17",
                    "title": "Styrer",
                    "sections": [
                        "Barnehagen skal ha en forsvarlig pedagogisk og administrativ ledelse.",
                        "Barnehagen skal ha en daglig leder som har utdanning som førskolelærer eller annen høgskoleutdanning som gir barnefaglig og pedagogisk kompetanse.",
                        "Kommunen kan innvilge dispensasjon fra utdanningskravet etter andre ledd. Kommunens vedtak kan påklages til fylkesmannen.",
                        "Departementet gir nærmere forskrifter om dispensasjon fra utdanningskravet og om godkjenning av utenlandske utdanninger."
                    ]
                },
                {
                    "name": "§ 18",
                    "title": "Barnehagens øvrige personale",
                    "sections": [
                        "Pedagogiske ledere må ha utdanning som førskolelærer.",
                        "Likeverdig med førskolelærerutdanning er annen treårig pedagogisk utdanning på høgskolenivå med videreutdanning i barnehagepedagogikk.",
                        "Kommunen kan gi dispensasjon fra utdanningskravet i første ledd. Kommunens vedtak kan påklages til fylkesmannen.",
                        "Departementet gir forskrifter om dispensasjon, om godkjenning av utenlandske utdanninger og om unntak fra utdanningskravet for personale som arbeider i barnehagen på nattid.",
                        "Bemanningen må være tilstrekkelig til at personalet kan drive en tilfredsstillende pedagogisk virksomhet.",
                        "Departementet gir utfyllende forskrifter om pedagogisk bemanning."
                    ]
                },
                {
                    "name": "§ 19",
                    "title": "Politiattest",
                    "sections": [
                        "Den som skal arbeide i barnehage må legge fram tilfredsstillende politiattest. Attesten skal vise om vedkommende er siktet, tiltalt eller dømt for seksuelle overgrep mot barn.",
                        "Personer som er dømt for seksuelle overgrep mot barn, er utelukket fra arbeid i barnehager.",
                        "Kommunen kan kreve politiattest etter første ledd også for andre personer som regelmessig oppholder seg i barnehagen.",
                        "Departementet gir utfyllende forskrifter om politiattester."
                    ]
                }
            ]
        },
        {
            "name": "Kapittel VI. Forskjellige bestemmelser",
            "paragraphs": [
                {
                    "name": "§ 20",
                    "title": "Taushetsplikt",
                    "sections": [
                        "For virksomheter etter denne lov gjelder reglene om taushetsplikt i forvaltningsloven §§ 13 til 13f tilsvarende."
                    ]
                },
                {
                    "name": "§ 21",
                    "title": "Opplysningsplikt til sosialtjenesten",
                    "sections": [
                        "Barnehagepersonalet skal gi sosialtjenesten bistand i klientsaker. De skal i sitt arbeid være oppmerksom på forhold som bør føre til tiltak fra sosialtjenestens side, og de skal av eget tiltak gi sosialtjenesten opplysninger om slike forhold. Av eget tiltak kan opplysninger bare gis etter samtykke fra klienten, eller så langt opplysningene ellers kan gis uten hinder av taushetsplikt. Opplysninger skal normalt gis av styrer."
                    ]
                },
                {
                    "name": "§ 22",
                    "title": "Opplysningsplikt til barneverntjenesten",
                    "sections": [
                        "Barnehagepersonalet skal i sitt arbeid være oppmerksom på forhold som kan føre til tiltak fra barneverntjenestens side.",
                        "Uten hinder av taushetsplikt skal barnehagepersonalet av eget tiltak gi opplysninger til barneverntjenesten, når det er grunn til å tro at et barn blir mishandlet i hjemmet eller det foreligger andre former for alvorlig omsorgssvikt, jf. lov om barneverntjenester § 4-10, § 4-11, § 4-12, eller når et barn har vist vedvarende alvorlige adferdsvansker, jf. samme lov § 4-24. Også etter pålegg fra de organer som er ansvarlige for gjennomføringen av lov om barneverntjenester, plikter barnehagepersonalet å gi slike opplysninger. Opplysninger skal normalt gis av styrer."
                    ]
                },
                {
                    "name": "§ 23",
                    "title": "Helsekontroll av barn og personale",
                    "sections": [
                        "Før et barn begynner i barnehage, skal det legges fram erklæring om barnets helse. Dersom barnet har møtt til de ordinære undersøkelser på helsestasjon, kan slik erklæring gis av barnets foresatte.",
                        "Barnehagens personale har plikt til å gjennomgå tuberkulosekontroll i henhold til gjeldende regelverk."
                    ]
                },
                {
                    "name": "§ 24",
                    "title": "Øvingsopplæring",
                    "sections": [
                        "Barnehagens eier plikter å stille barnehagen til disposisjon for øvingsopplæring for studenter som tar førskolelærerutdanning.",
                        "Barnehagens styrer og pedagogiske ledere plikter å veilede studenter i slik øvingsopplæring."
                    ]
                },
                {
                    "name": "§ 25",
                    "title": "Lovens anvendelse på Svalbard",
                    "sections": [
                        "Kongen kan gi forskrift om lovens anvendelse på Svalbard og kan fastsette særlige regler under hensyn til de stedlige forhold."
                    ]
                }
            ]
        },
        {
            "name": "Kapittel VII. Ikrafttredelse og endringer i andre lover",
            "paragraphs": [
                {
                    "name": "§ 26",
                    "title": "Ikrafttredelse. Endringer i andre lover",
                    "sections": [
                        "Loven trer i kraft fra den dag Kongen bestemmer.",
                        "Når loven trer i kraft, oppheves lov 5. mai 1995 nr. 19 om barnehager. Vedtak som er truffet etter denne loven, gjelder inntil de faller bort eller blir endret etter loven her.",
                        "Lov 19. juni 1997 nr. 64 om endringer i lov 5. mai 1995 nr. 19 om barnehager oppheves straks.",
                        "Departementet kan gi forskrift med nærmere regler om overgangsregler."
                    ]
                }
            ]
        }
    ]
}
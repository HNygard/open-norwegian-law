{
    "lawId": "LOV-2020-12-18-153",
    "lawName": "Lov om økonomisk støtte til mediene (mediestøtteloven)",
    "shortName": "Mediestøtteloven",
    "authorityDescription": "Prop.138 L (2019–2020), Innst.137 L (2020–2021), Lovvedtak 38 (2020–2021). Stortingets første og andre gangs behandling hhv. 10. og 14. desember 2020. Fremmet av Kulturdepartementet.",
    "chapters": [
        {
            "name": "Kapittel 1. Innledende bestemmelser",
            "paragraphs": [
                {
                    "name": "§ 1",
                    "title": "Formål",
                    "sections": [
                        "Loven skal legge til rette for et mangfold av redaktørstyrte journalistiske medier over hele landet ved å bidra til forutsigbare økonomiske rammer for medienes virksomhet og en styrket uavhengighet i forvaltningen av mediestøtten."
                    ]
                },
                {
                    "name": "§ 2",
                    "title": "Geografisk virkeområde",
                    "sections": [
                        "Loven gjelder også på Svalbard. Kongen kan i forskrift fastsette særlige regler under hensyn til de stedlige forholdene."
                    ]
                },
                {
                    "name": "§ 3",
                    "title": "Fireårige styringssignal for mediestøtten",
                    "sections": [
                        "Regjeringen skal foreslå faste, langsiktige økonomiske rammer for NRK og de direkte tilskuddsordningene for mediestøtte gjennom fireårige styringssignal. Forslag til styringssignal legges frem for Stortinget i en budsjettproposisjon året etter stortingsvalg."
                    ]
                }
            ]
        },
        {
            "name": "Kapittel 2. Ordningene for direkte mediestøtte",
            "paragraphs": [
                {
                    "name": "§ 4",
                    "title": "Forskrifter om tilskuddsordningene for direkte mediestøtte",
                    "sections": [
                        "Departementet kan gi forskrift om tilskuddsordningene for direkte mediestøtte innenfor rammene som følger av kapitlet her."
                    ]
                },
                {
                    "name": "§ 5",
                    "title": "Produksjonstilskudd til nyhets- og aktualitetsmedier",
                    "sections": [
                        "Produksjonstilskuddet til nyhets- og aktualitetsmedier skal stimulere til et mangfold av tekstbaserte nyhets- og aktualitetsmedier over hele landet, med et bredt journalistisk innhold rettet mot allmennheten. Videre skal ordningen fremme uavhengig journalistikk karakterisert ved høy kvalitet, særlig i nyhets- og aktualitetsmedier i markeder som er for små til å være bærekraftige, eller i nyhets- og aktualitetsmedier som er alternativer til de ledende nyhetsmediene i de ulike mediemarkedene.",
                        "Produksjonstilskuddet gis som driftstilskudd. Vilkårene for å motta tilskudd skal i størst mulig grad være objektive og bidra til forutsigbarhet for tilskuddsmottagerne."
                    ]
                },
                {
                    "name": "§ 6",
                    "title": "Produksjonstilskudd til samiske nyhets- og aktualitetsmedier",
                    "sections": [
                        "Produksjonstilskuddet til samiske nyhets- og aktualitetsmedier skal legge til rette for demokratisk debatt og meningsdanning i det samiske samfunnet og stimulere til produksjon av et bredt journalistisk innhold rettet mot den samiske befolkningen. Ordningen skal også fremme utvikling av de samiske språkene. Tilskudd kan gis til nyhetsmedier som har den samiske befolkningen som hovedmålgruppe, eller som fast og regelmessig publiserer samiskspråklig nyhets- og aktualitetsinnhold.",
                        "Tilskuddet gis som driftstilskudd. Vilkårene for å motta tilskudd skal i størst mulig grad være objektive og bidra til forutsigbarhet for tilskuddsmottagerne."
                    ]
                },
                {
                    "name": "§ 7",
                    "title": "Innovasjons- og utviklingstilskudd",
                    "sections": [
                        "Innovasjons- og utviklingstilskuddet skal fremme mediemangfold og en opplyst offentlig samtale gjennom å stimulere til redaksjonell, innholdsrettet innovasjon og utvikling hos nyhets- og aktualitetsmedier, særlig i små, lokale medier."
                    ]
                },
                {
                    "name": "§ 8",
                    "title": "Tilskudd til lokale lyd- og bildemedier",
                    "sections": [
                        "Tilskuddsordningen skal fremme mediemangfold, ytringsfrihet og styrking av de lokale lyd- og bildemedienes demokratiske funksjon i samfunnet, gjennom å stimulere til et bredt innholdstilbud av høy kvalitet, digitalisering, nyskapning, kompetanseutvikling, samarbeid mellom ulike lokalmedier og et økonomisk bærekraftig driftsgrunnlag for de lokale lyd- og bildemediene."
                    ]
                },
                {
                    "name": "§ 9",
                    "title": "Distribusjonstilskudd til avisene i Finnmark",
                    "sections": [
                        "Ordningen for distribusjonstilskudd til avisene i Finnmark skal legge til rette for avismangfold ved å redusere distribusjonskostnadene for papirbaserte nyhets- og aktualitetsmedier i denne regionen."
                    ]
                }
            ]
        },
        {
            "name": "Kapittel 3. Medietilsynet og Medieklagenemnda",
            "paragraphs": [
                {
                    "name": "§ 10",
                    "title": "Medietilsynets oppgaver ved forvaltningen av mediestøtten",
                    "sections": [
                        "Medietilsynet behandler søknader, treffer vedtak om tildeling av tilskudd, utbetaler tilskudd og fører kontroll med bruken av tilskuddsmidlene i henhold til tilskuddsordningene for direkte mediestøtte, jf. kapittel 2.",
                        "Medietilsynet utbetaler tilskudd til NRK i henhold til Stortingets budsjettvedtak.",
                        "Medietilsynet forvalter midlene til kommersiell allmennkringkasting i henhold til Stortingets budsjettvedtak og den til enhver tid gjeldende avtalen om kommersiell allmennkringkasting."
                    ]
                },
                {
                    "name": "§ 11",
                    "title": "Instruksjonsmyndighet og overprøving av vedtak",
                    "sections": [
                        "Kongen kan ikke instruere Medietilsynet eller Medieklagenemnda om avgjørelser i enkeltsaker. Kongen kan heller ikke omgjøre Medietilsynets eller Medieklagenemndas vedtak eller treffe vedtak i en sak som hører under deres myndighet etter forskrifter i medhold av denne loven.",
                        "Medieklagenemnda er klageinstans for Medietilsynets enkeltvedtak om tilskudd etter forskrifter i medhold av denne loven."
                    ]
                },
                {
                    "name": "§ 12",
                    "title": "Søksmål",
                    "sections": [
                        "Søksmål om Medietilsynets vedtak i medhold av denne loven skal rettes mot staten ved Medietilsynet.",
                        "Søksmål om Medieklagenemndas vedtak i medhold av denne loven skal rettes mot staten ved Klagenemnda for mediesaker."
                    ]
                }
            ]
        },
        {
            "name": "Kapittel 4. Ikraftsetting",
            "paragraphs": [
                {
                    "name": "§ 13",
                    "title": "Ikraftsetting",
                    "sections": [
                        "Loven gjelder fra den tid Kongen bestemmer."
                    ]
                }
            ]
        }
    ]
}
{
    "lawId": "LOV-2020-05-26-44",
    "lawName": "Midlertidig lov om tilpasninger i regelverket for barnevernet og fylkesnemnda for å avhjelpe konsekvenser av utbruddet av covid-19",
    "shortName": "Midlertidig lov om tilpasninger i regelverket for barnevernet og fylkesnemnda for å avhjelpe konsekvenser av utbruddet av covid-19",
    "authorityDescription": "Prop.112 L (2019–2020), Innst.289 L (2019–2020), Lovvedtak 100 (2019–2020). Stortingets første og andre gangs behandling hhv. 19. og 26. mai 2020. Fremmet av Barne- og familiedepartementet.",
    "chapters": [
        {
            "paragraphs": [
                {
                    "name": "§ 1",
                    "title": "Formål og virkeområde",
                    "sections": [
                        "Formålet med loven er å tilrettelegge for ivaretakelse av barns rett til hjelp, omsorg og beskyttelse etter barnevernloven og for en forsvarlig og rettssikker virksomhet i fylkesnemndene ved å avhjelpe konsekvenser av utbruddet av covid-19. Barnevernloven med forskrifter gjelder med mindre noe annet fremgår av denne loven.",
                        "Loven skal legge til rette for en forsvarlig og rettssikker virksomhet i fylkesnemndene ved behandling av saker etter smittevernloven og helse- og omsorgstjenesteloven.",
                        "Loven gjelder også for Svalbard."
                    ]
                },
                {
                    "name": "§ 2",
                    "title": "Fjernmøte og fjernavhør i fylkesnemnda",
                    "sections": [
                        "Nemndsleder kan beslutte at forhandlingsmøtet eller møte i klagesak helt eller delvis skal holdes som fjernmøte, og at avhør skal gjennomføres som fjernavhør, når det er nødvendig og ubetenkelig. I vurderingen av om det er ubetenkelig skal det særlig legges vekt på sakens karakter og private parters rettigheter.",
                        "Før det treffes beslutning om fjernmøte eller fjernavhør, skal partene gis anledning til å uttale seg. Partenes mening bør tillegges betydelig vekt. Et barn som har partsrettigheter kan velge om det vil delta i fjernmøte eller uttale seg på annen måte. Et barn uten partsrettigheter, som er i stand til å danne seg egne synspunkter, skal gis anledning til å uttale seg før beslutning treffes. Beslutning om fjernmøte og fjernavhør skal begrunnes.",
                        "Nemndsleder kan beslutte at tolking skal gjennomføres som fjerntolking når det er forsvarlig.",
                        "Beslutning om fjernmøte eller fjernavhør etter første ledd kan ikke kreves rettslig overprøvd."
                    ]
                },
                {
                    "name": "§ 3",
                    "title": "Kombinasjon av muntlig og skriftlig behandling i fylkesnemnda",
                    "sections": [
                        "Nemndsleder kan beslutte at forhandlingsmøtets omfang begrenses, og at vedtak treffes på grunnlag av en kombinasjon av muntlig behandling i møte og sakens dokumenter, når det er nødvendig og ubetenkelig. Partsavhør og vitneavhør skal alltid skje i møte.",
                        "Nemndsleder kan beslutte at prosessfullmektigene kan inngi avsluttende innlegg skriftlig når det er nødvendig og ubetenkelig. Det skal gis adgang til etterfølgende skriftutveksling.",
                        "Før det treffes beslutning etter første og annet ledd skal partene gis anledning til å uttale seg. Partenes mening bør tillegges betydelig vekt. Et barn uten partsrettigheter, som er i stand til å danne seg egne synspunkter, skal gis anledning til å uttale seg før beslutning treffes. Beslutning om delvis skriftlig behandling etter første og annet ledd skal begrunnes.",
                        "Beslutning om delvis skriftlig behandling etter første og annet ledd kan ikke kreves rettslig overprøvd."
                    ]
                },
                {
                    "name": "§ 4",
                    "title": "Rådslagning og avstemning ved fjernmøte",
                    "sections": [
                        "Rådslagning og avstemning i fylkesnemnda kan skje ved fjernmøte."
                    ]
                },
                {
                    "name": "§ 5",
                    "title": "Midlertidig flytting av barn fra en barnevernsinstitusjon",
                    "sections": [
                        "Når det er tvingende nødvendig for å ivareta barnets behov for omsorg og beskyttelse, kan Barne-, ungdoms- og familieetaten på regionalt nivå beslutte å midlertidig flytte et barn som er plassert i institusjon etter barnevernloven til en annen institusjon. Barnet kan bare flytte til en institusjon som er egnet til å ivareta barnets behov. Flyttingen skal forberedes i den enkelte institusjon og skje i samarbeid med kommunen.",
                        "Beslutning om flytting etter første ledd skal begrunnes. Beslutningen og begrunnelsen skal dokumenteres skriftlig. Det skal blant annet dokumenteres at barnets rett til medvirkning er ivaretatt og hva som er barnets syn, samt vurderingen av hensynet til barnets beste. Fylkesmannen skal orienteres om beslutningen.",
                        "Første og annet ledd gjelder tilsvarende for Oslo kommune når kommunen ivaretar Barne-, ungdoms- og familieetatens oppgaver og myndighet, jf. barnevernloven § 2-3 a første ledd."
                    ]
                },
                {
                    "name": "§ 6",
                    "title": "Adgang til å erstatte tilsyns- og oppfølgingsbesøk med andre kommunikasjonsformer",
                    "sections": [
                        "Når det er tvingende nødvendig for å få gjennomført tilsynet, kan tilsynsbesøk etter forskrift om tilsyn med barn i barneverninstitusjoner for omsorg og behandling § 8 annet ledd og etter forskrift om fosterhjem § 9 første ledd, erstattes med andre kommunikasjonsformer som telefonsamtale, videooverføring e.l. Tilsvarende gjelder når det er tvingende nødvendig for å få gjennomført oppfølgingsbesøk etter forskrift om fosterhjem § 7 tredje ledd."
                    ]
                },
                {
                    "name": "§ 7",
                    "title": "Ikraftsetting og oppheving",
                    "sections": [
                        "Loven gjelder fra den tid Kongen bestemmer. Kongen kan sette i kraft de ulike bestemmelsene til forskjellig tid.",
                        "Loven oppheves 22. oktober 2020."
                    ]
                },
                {
                    "name": "§ 8",
                    "title": "Overgangsregler",
                    "sections": [
                        "Dersom en behandlingsmåte med hjemmel i denne lov er besluttet eller påbegynt før opphevingstidspunktet i § 7 annet ledd, skal loven gjelde ved behandlingen inntil saken er avsluttet i fylkesnemnda. Tilsvarende skal loven gjelde for beslutning om midlertidig flytting etter § 5 som er truffet før opphevingstidspunktet.",
                        "Kongen kan gi forskrift om overgangsregler."
                    ]
                }
            ]
        }
    ]
}
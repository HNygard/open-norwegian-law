{
    "lawId": "LOV-2020-12-04-136",
    "lawName": "Lov om informasjonstilgang m.m. for den uavhengige kommisjonen som skal gjennomgå og evaluere myndighetenes håndtering av covid-19-pandemien i Norge (Koronakommisjonen)",
    "shortName": "Koronakommisjonsloven",
    "authorityDescription": "Prop.139 L (2019–2020), Innst.85 L (2020–2021), Lovvedtak 23 (2020–2021). Stortingets første og andre gangs behandling hhv. 26. november og 1. desember 2020. Fremmet av Justis- og beredskapsdepartementet.",
    "chapters": [
        {
            "paragraphs": [
                {
                    "name": "§ 1",
                    "title": "Formålet med loven",
                    "sections": [
                        "Loven skal sikre at den uavhengige kommisjonen som skal gjennomgå og evaluere myndighetenes håndtering av covid-19-pandemien i Norge (Koronakommisjonen), oppnevnt av Kongen i statsråd 24. april 2020, får tilgang til nødvendige opplysninger for å få utført sitt arbeid i henhold til mandatet."
                    ]
                },
                {
                    "name": "§ 2",
                    "title": "Opplysninger til kommisjonen",
                    "sections": [
                        "Enhver kan uten hinder av taushetsplikt gi Koronakommisjonen opplysninger som er nødvendige for kommisjonens arbeid."
                    ]
                },
                {
                    "name": "§ 3",
                    "title": "Taushetsplikt",
                    "sections": [
                        "Medlemmene i Koronakommisjonen og enhver som utfører tjeneste eller arbeid for kommisjonen, har taushetsplikt etter forvaltningsloven §§ 13 til 13 f. Forvaltningsloven § 13 b første ledd nr. 6 gjelder ikke.",
                        "Når personer som nevnt i første ledd mottar opplysninger som er undergitt strengere regler om taushetsplikt enn det som følger av forvaltningsloven, skal de strengere reglene gjelde. Det samme gjelder etter at materialet har blitt avlevert til arkivdepot."
                    ]
                },
                {
                    "name": "§ 4",
                    "title": "Behandling av personopplysninger",
                    "sections": [
                        "Koronakommisjonen kan behandle personopplysninger som er nødvendige for formålet med kommisjonens arbeid uten samtykke fra dem opplysningene gjelder, også personopplysninger som nevnt i personvernforordningen artikkel 9 og 10.",
                        "Retten til innsyn etter personvernforordningen artikkel 15 gjelder ikke dersom det vil kreve en uforholdsmessig stor innsats å gi innsyn."
                    ]
                },
                {
                    "name": "§ 5",
                    "title": "Forbud mot bruk av opplysninger som bevis i senere straffesak eller sivil sak",
                    "sections": [
                        "Opplysninger som Koronakommisjonen har mottatt i medhold av § 2, kan ikke brukes som bevis i en senere straffesak eller sivil sak."
                    ]
                },
                {
                    "name": "§ 6",
                    "title": "Avlevering og kassasjon av dokumenter",
                    "sections": [
                        "Når Koronakommisjonen har avsluttet sitt arbeid, skal det gjennomføres arkivavgrensning av kommisjonens dokumentmateriale. Materiale som omfattes av arkiveringsplikten, skal avleveres til arkivdepot.",
                        "Materiale som i utgangspunktet inngår i kommisjonens arkiv, men som ikke skal arkiveres eller bevares etter reglene i arkivlova med tilhørende forskrifter, skal kasseres når kommisjonen har avsluttet sitt arbeid."
                    ]
                },
                {
                    "name": "§ 7",
                    "title": "Ikrafttredelse og opphør",
                    "sections": [
                        "Loven trer i kraft straks.",
                        "§§ 2 og 4 oppheves når kommisjonen har avsluttet sitt arbeid."
                    ]
                }
            ]
        }
    ]
}
{
    "lawId": "LOV-2020-03-27-14",
    "lawName": "Lov om statlig garantiordning for lån til små og mellomstore bedrifter",
    "shortName": "Lov om statlig garantiordning for lån til små og mellomstore bedrifter",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Formål",
                    "sections": [
                        "Loven skal styrke små og mellomstore bedrifters tilgang til likviditet, ved at staten gjennom en midlertidig garantiordning tilbyr risikoavlastning til finansforetak. Ordningen skal sikre delvis statsgaranterte lån til bedrifter som står overfor en akutt likviditetsmangel som følge av utbruddet av Covid-19."
                    ]
                },
                {
                    "name": "§ 2",
                    "title": "Virkeområde",
                    "sections": [
                        "Garantiordningen gjelder nye lån som er innvilget fra lovens ikrafttredelse og frem til 1. juni 2020 av finansforetak med tillatelse til å drive finansieringsvirksomhet i Norge.",
                        "Departementet kan i forskrift utvide perioden nevnt i første ledd."
                    ]
                },
                {
                    "name": "§ 3",
                    "title": "Bedrifter som kan motta garanterte lån",
                    "sections": [
                        "Garantiordningen gjelder lån til små og mellomstore bedrifter med virksomhet i Norge som på grunn av Covid-19-utbruddet står overfor en akutt likviditetsmangel.",
                        "Ordningen gjelder bare lån til bedrifter som forventes å være lønnsomme under normale markedsforhold. Ordningen gjelder uansett ikke lån til bedrifter som var i økonomiske vanskeligheter per 31. desember 2019.",
                        "Departementet kan i forskrift gi nærmere regler om vilkårene i paragrafen her, herunder hvilke bedrifter som omfattes av garantiordningen, når en bedrift anses for å ha akutt likviditetsmangel og om lønnsomhet."
                    ]
                },
                {
                    "name": "§ 4",
                    "title": "Garanti",
                    "sections": [
                        "Garantiordningen dekker 90 prosent av finansforetakets tap pro rata på hvert lån som oppfyller vilkårene i § 5, og som er gitt til bedrifter som nevnt i § 3. Etter hvert som lånet nedbetales, reduseres det garanterte beløpet forholdsmessig. Samlet garantiansvar overfor det enkelte finansforetak er begrenset til finansforetakets andel av garantiordningens samlede ramme, jf. annet og tredje ledd.",
                        "Departementet fastsetter garantiordningens samlede ramme i forskrift etter vedtak i Stortinget.",
                        "Departementet gir regler i forskrift om det enkelte finansforetaks andel av garantiordningens samlede ramme, herunder om omfordeling av ubenyttede andeler av rammen. Departementet skal ved fastsettelsen ta utgangspunkt i finansforetakenes markedsandeler i markedet for lån til små og mellomstore bedrifter, der lån til bedrifter innen næringseiendom holdes utenfor.",
                        "Departementet kan i forskrift gi nærmere regler om statens garantiansvar."
                    ]
                },
                {
                    "name": "§ 5",
                    "title": "Lån som kvalifiserer for garanti",
                    "sections": [
                        "For at et lån skal være omfattet av garantien etter § 4, må det:",
                        "a)ikke utgjøre mer enn to ganger bedriftens lønnskostnader i 2019, inkludert sosiale avgifter og kostnader til innleid personell, eller 25 prosent av bedriftens omsetning i 2019. Hvis bedriften er etablert 1. januar 2019 eller senere og lønnskostnader skal benyttes som beregningsgrunnlag, skal lånet ikke utgjøre mer enn bedriftens anslåtte lønnskostnader for de to første driftsårene,",
                        "b)ikke utgjøre mer enn 50 millioner kroner,",
                        "c)så langt som mulig ha samme betingelser som et tilsvarende lån til en tilsvarende låntaker ville hatt i en normal markedssituasjon, og",
                        "d)ikke ha en løpetid på mer enn 3 år.",
                        "I særlig begrunnede tilfeller, og basert på en plan som tallfester bedriftens likviditetsbehov, kan lånet være større enn etter første ledd bokstav a, dersom det er nødvendig for å dekke bedriftens likviditetsbehov de neste 18 måneder. Dersom låntaker har flere lån fra samme finansforetak under garantiordningen, gjelder hver av bestemmelsene i første ledd bokstav a og b og dette ledd for summen av lånene.",
                        "Finansforetaket skal i rapporteringen etter § 7 dokumentere at den økonomiske fordelen av garantien i størst mulig grad er overført til låntaker i form av redusert lånerente i samsvar med første ledd bokstav c, og eventuelt også i form av redusert garantivederlag, økt låneramme eller lignende.",
                        "Første ledd bokstav d er ikke til hinder for at lån gis med kortere løpetid og forlenges innenfor rammen av 3 år.",
                        "Departementet kan i forskrift gi nærmere regler om lån som kvalifiserer for garanti etter paragrafen her, herunder stille ytterligere vilkår for at lån skal være omfattet av garantien og gi regler om sikkerhetstillelse og om hva lånet kan anvendes til."
                    ]
                },
                {
                    "name": "§ 6",
                    "title": "Vederlag og vilkår for garantien mv.",
                    "sections": [
                        "Departementet kan i forskrift gi nærmere regler om vederlag og vilkår som gjelder for garantien."
                    ]
                },
                {
                    "name": "§ 7",
                    "title": "Administrasjon og rapportering",
                    "sections": [
                        "Departementet kan i forskrift gi nærmere regler om administrasjon, innmelding av innvilgede lån, løpende rapportering og dokumentasjon."
                    ]
                },
                {
                    "name": "§ 8",
                    "title": "Utbetaling av garanti",
                    "sections": [
                        "Garantibeløp utbetales etter søknad fra finansforetaket. Finansforetaket skal i søknaden dokumentere at vilkårene for garanti er oppfylt og at låntaker har misligholdt låneavtalen.",
                        "Dersom departementet har gitt et annet organ i oppdrag å behandle søknader om utbetaling av garantibeløp, kan avslag på søknad om utbetaling av garantiansvaret påklages til departementet.",
                        "Departementet kan i forskrift gi nærmere regler om utbetaling av garantibeløpet, herunder regler om når mislighold skal anses å ha inntruffet, frister, saksbehandling og dokumentasjon av krav, samt forenklede prosedyrer for utbetaling av garantibeløp i den grad det er forsvarlig."
                    ]
                },
                {
                    "name": "§ 9",
                    "title": "Avvikling av ordningen",
                    "sections": [
                        "Garantiordningen etter denne loven skal avvikles så snart garantiansvaret under loven er bortfalt."
                    ]
                },
                {
                    "name": "§ 10",
                    "title": "Forskrifter",
                    "sections": [
                        "Departementet kan i forskrift gi nærmere regler til utfylling og gjennomføring av loven her, herunder regler om rammer for garantien, lån som skal være omfattet av garantiordningen og lån til andre enn bedrifter som nevnt i § 3. Regler som nevnt i første punktum kan fravike bestemmelser i loven her dersom det er nødvendig for å oppfylle formålet med garantiordningen."
                    ]
                },
                {
                    "name": "§ 11",
                    "title": "Ikrafttredelse",
                    "sections": [
                        "Loven gjelder fra den tid Kongen bestemmer. Departementet kan gi nærmere overgangsregler."
                    ]
                }
            ]
        }
    ]
}
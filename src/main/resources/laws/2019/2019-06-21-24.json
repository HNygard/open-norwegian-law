{
    "lawId": "LOV-2019-06-21-24",
    "lawName": "Lov om endringer i arbeidsmiljøloven (varsling)",
    "shortName": "Endringslov til arbeidsmiljøloven (varsling)",
    "authorityDescription": null,
    "chapters": [
        {
            "name": "I",
            "paragraphs": []
        },
        {
            "name": "Kapittel 2 A Varsling",
            "paragraphs": [
                {
                    "name": "§ 2 A-1",
                    "title": "Rett til å varsle om kritikkverdige forhold i virksomheten",
                    "sections": [
                        "(1) Arbeidstaker har rett til å varsle om kritikkverdige forhold i arbeidsgivers virksomhet. Innleid arbeidstaker har også rett til å varsle om kritikkverdige forhold i virksomheten til innleier.",
                        "(2) Med kritikkverdige forhold menes forhold som er i strid med rettsregler, skriftlige etiske retningslinjer i virksomheten eller etiske normer som det er bred tilslutning til i samfunnet, for eksempel forhold som kan innebære",
                        "a)fare for liv eller helse",
                        "b)fare for klima eller miljø",
                        "c)korrupsjon eller annen økonomisk kriminalitet",
                        "d)myndighetsmisbruk",
                        "e)uforsvarlig arbeidsmiljø",
                        "f)brudd på personopplysningssikkerheten.",
                        "(3) Ytring om forhold som kun gjelder arbeidstakers eget arbeidsforhold regnes ikke som varsling etter kapitlet her, med mindre forholdet omfattes av andre ledd."
                    ]
                },
                {
                    "name": "§ 2 A-2",
                    "title": "Fremgangsmåte ved varsling",
                    "sections": [
                        "(1) Arbeidstaker kan alltid varsle internt",
                        "a)til arbeidsgiver eller en representant for arbeidsgiver",
                        "b)i samsvar med virksomhetens rutiner for varsling",
                        "c)i samsvar med varslingsplikt",
                        "d)via verneombud, tillitsvalgt eller advokat.",
                        "(2) Arbeidstaker kan alltid varsle eksternt til en offentlig tilsynsmyndighet eller en annen offentlig myndighet.",
                        "(3) Arbeidstaker kan varsle eksternt til media eller offentligheten for øvrig dersom",
                        "a)arbeidstaker er i aktsom god tro om innholdet i varselet,",
                        "b)varselet gjelder kritikkverdige forhold som har allmenn interesse, og",
                        "c)arbeidstaker først har varslet internt, eller har grunn til å tro at intern varsling ikke vil være hensiktsmessig.",
                        "(4) Arbeidsgiver har bevisbyrden for at varsling har skjedd i strid med §§ 2 A-1 og 2 A-2."
                    ]
                },
                {
                    "name": "§ 2 A-3",
                    "title": "Arbeidsgivers aktivitetsplikt ved varsling",
                    "sections": [
                        "(1) Når det er varslet om kritikkverdige forhold i virksomheten, skal arbeidsgiver sørge for at varselet innen rimelig tid blir tilstrekkelig undersøkt.",
                        "(2) Arbeidsgiver skal særlig påse at den som har varslet, har et fullt forsvarlig arbeidsmiljø. Dersom det er nødvendig, skal arbeidsgiver sørge for tiltak som er egnet til å forebygge gjengjeldelse."
                    ]
                },
                {
                    "name": "§ 2 A-4",
                    "title": "Forbud mot gjengjeldelse",
                    "sections": [
                        "(1) Gjengjeldelse mot arbeidstaker som varsler i samsvar med §§ 2 A-1 og 2 A-2, er forbudt. Overfor innleide arbeidstakere gjelder forbudet både for arbeidsgiver og innleier.",
                        "(2) Med gjengjeldelse menes enhver ugunstig handling, praksis eller unnlatelse som er en følge av eller en reaksjon på at arbeidstaker har varslet, for eksempel",
                        "a)trusler, trakassering, usaklig forskjellsbehandling, sosial ekskludering eller annen utilbørlig opptreden",
                        "b)advarsel, endring i arbeidsoppgaver, omplassering eller degradering",
                        "c)suspensjon, oppsigelse, avskjed eller ordensstraff.",
                        "(3) Første ledd gjelder tilsvarende ved gjengjeldelse mot arbeidstaker som gir til kjenne at retten til å varsle vil bli brukt, for eksempel ved å fremskaffe opplysninger.",
                        "(4) Dersom arbeidstaker legger frem opplysninger som gir grunn til å tro at det har funnet sted gjengjeldelse, må arbeidsgiver sannsynliggjøre at det likevel ikke har funnet sted slik gjengjeldelse."
                    ]
                },
                {
                    "name": "§ 2 A-5",
                    "title": "Oppreisning og erstatning ved brudd på forbudet mot gjengjeldelse",
                    "sections": [
                        "(1) Arbeidstaker kan ved brudd på forbudet mot gjengjeldelse kreve oppreisning og erstatning uten hensyn til arbeidsgivers eller innleiers skyld.",
                        "(2) Oppreisningen skal fastsettes til det som er rimelig ut fra partenes forhold, gjengjeldelsens art og alvorlighetsgrad og omstendighetene for øvrig. Erstatningen skal dekke økonomisk tap som følge av gjengjeldelsen."
                    ]
                },
                {
                    "name": "§ 2 A-6",
                    "title": "Plikt til å utarbeide rutiner for intern varsling",
                    "sections": [
                        "(1) Virksomheter som jevnlig sysselsetter minst fem arbeidstakere, plikter å ha rutiner for intern varsling. Også virksomheter med færre ansatte skal ha slike rutiner dersom forholdene i virksomheten tilsier det.",
                        "(2) Rutinene skal utarbeides i tilknytning til virksomhetens systematiske helse-, miljø- og sikkerhetsarbeid, jf. § 3-1, i samarbeid med arbeidstakerne og deres tillitsvalgte.",
                        "(3) Rutinene skal ikke begrense arbeidstakers rett til å varsle.",
                        "(4) Rutinene skal være skriftlige og minst inneholde",
                        "a)en oppfordring til å varsle om kritikkverdige forhold",
                        "b)fremgangsmåte for varsling",
                        "c)fremgangsmåte for arbeidsgivers saksbehandling ved mottak, behandling og oppfølging av varsling.",
                        "(5) Rutinene skal være lett tilgjengelig for alle arbeidstakere i virksomheten."
                    ]
                },
                {
                    "name": "§ 2 A-7",
                    "title": "Taushetsplikt ved ekstern varsling til offentlig myndighet",
                    "sections": [
                        "(1) Når tilsynsmyndigheter eller andre offentlige myndigheter mottar et eksternt varsel om kritikkverdige forhold, plikter enhver som utfører arbeid eller tjeneste for mottakerorganet, å hindre at andre får kjennskap til arbeidstakers navn eller andre identifiserende opplysninger om arbeidstaker.",
                        "(2) Taushetsplikten gjelder også overfor sakens parter og deres representanter. Forvaltningsloven §§ 13 til 13 e gjelder ellers tilsvarende.",
                        "§ 18-6 første ledd skal lyde:",
                        "(1) Arbeidstilsynet gir de pålegg og treffer de enkeltvedtak ellers som er nødvendig for gjennomføringen av bestemmelsene i og i medhold av § 1-7, kapittel 2, § 2 A-6, kapittel 3 til kapittel 11, samt §§ 14-1 a, 14-5 til 14-8, § 14-9 andre ledd bokstav f andre punktum og andre ledd siste punktum, § 14-12 andre ledd andre punktum, § 14-12 tredje ledd, § 14-15 femte ledd, og §§ 15-2 og 15-15. Dette gjelder likevel ikke §§ 10-2 andre til fjerde ledd og 10-6 tiende ledd.",
                        "Loven gjelder fra den tiden Kongen bestemmer."
                    ]
                }
            ]
        },
        {
            "name": "II",
            "paragraphs": []
        }
    ]
}
{
    "lawId": "LOV-2019-11-29-75",
    "lawName": "Lov om informasjonstilgang m.m. for Partnerdrapsutvalget",
    "shortName": "Lov om informasjonstilgang m.m. for Partnerdrapsutvalget",
    "authorityDescription": null,
    "chapters": [
        {
            "paragraphs": [
                {
                    "name": "§ 1",
                    "title": "Formålet med loven",
                    "sections": [
                        "Formålet med loven er å gi utvalg oppnevnt av Kongen i statsråd 12. oktober 2018, som skal gjennomgå saker med drap der gjerningspersonen er daværende eller tidligere partner, tilgang til opplysninger som er nødvendige for å avdekke om, i hvilken grad og eventuelt på hvilken måte det har forekommet svikt i det offentlige tjenesteapparatets håndtering i forkant av disse sakene."
                    ]
                },
                {
                    "name": "§ 2",
                    "title": "Utvalgets arbeidsområde",
                    "sections": [
                        "Utvalget skal innhente opplysninger om et utvalg av saksforløp knyttet til drap, jf. straffeloven § 275 og Almindelig borgerlig straffelov 22. mai 1902 nr. 10 § 233, eller andre forbrytelser med dødsfølge, jf. straffeloven §§ 272 og 274 og Almindelig borgerlig straffelov 22. mai 1902 nr. 10 §§ 229 og 231. Arbeidet omfatter tilfeller der forbrytelsen er begått i Norge eller på norsk skip i internasjonalt farvann."
                    ]
                },
                {
                    "name": "§ 3",
                    "title": "Formidling av opplysninger",
                    "sections": [
                        "Enhver kan uhindret av lovbestemt taushetsplikt gi de opplysningene som er nødvendige for at utvalget skal kunne utføre sine oppgaver.",
                        "Det er ikke adgang til å gi opplysninger som er omfattet av sikkerhetsloven § 5-3 første ledd eller beskyttelsesinstruksen § 4 annet ledd."
                    ]
                },
                {
                    "name": "§ 4",
                    "title": "Taushetsplikt",
                    "sections": [
                        "Bestemmelsene i forvaltningsloven §§ 13 til 13 f om taushetsplikt gjelder for enhver som utfører tjeneste eller arbeid for utvalget, med følgende særregler:",
                        "1.Taushetsplikten bortfaller etter 100 år.",
                        "2.Forvaltningsloven § 13 b første ledd nr. 6 gjelder ikke.",
                        "3.Hvis personer omfattet av denne paragrafen mottar opplysninger som er undergitt strengere taushetsplikt enn det som følger av forvaltningsloven, skal de strengere reglene gjelde."
                    ]
                },
                {
                    "name": "§ 5",
                    "title": "Behandling av personopplysninger mv.",
                    "sections": [
                        "Utvalget kan behandle personopplysninger som er nødvendige for formålet med utvalgets arbeid etter § 1 uten samtykke fra dem opplysningene gjelder, også personopplysninger som nevnt i personvernforordningen artikkel 9 og artikkel 10.",
                        "Retten til innsyn etter personvernforordningen artikkel 15 gjelder ikke så langt det vil kreve en uforholdsmessig stor innsats å gi innsyn."
                    ]
                },
                {
                    "name": "§ 6",
                    "title": "Forholdet til arkivregelverket",
                    "sections": [
                        "Arkivmateriale som ikke skal avleveres til Arkivverket skal kasseres når utvalget har avsluttet sitt arbeid."
                    ]
                },
                {
                    "name": "§ 7",
                    "title": "Forbud mot bruk av opplysninger som bevis i senere straffesak eller sivil sak",
                    "sections": [
                        "Opplysninger som er mottatt i medhold av § 3, kan ikke brukes som bevis i en senere straffesak eller sivil sak."
                    ]
                },
                {
                    "name": "§ 8",
                    "title": "Ikrafttredelse mv.",
                    "sections": [
                        "Loven trer i kraft straks. §§ 2, 3 og 5 oppheves når utvalget har levert sin utredning."
                    ]
                }
            ]
        }
    ]
}